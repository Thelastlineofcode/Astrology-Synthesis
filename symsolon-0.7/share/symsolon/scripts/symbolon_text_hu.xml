<!DOCTYPE SymSolonXML>
<SymSolonCardDescription>
  <card>
    <number>1</number>
    <summary>
A Harcos
Jelölés: Kos, Mars

agresszió, érvényesülési képesség, hódítás, 
tettes, fallikus erő, az újrakezdés energiája

    </summary>
    <general>
A kép a piros árnyalatait jeleníti meg, mert a 
szerepszemélyiséghez rendelt szín a harc és a háború 
tűzpiros színe. A kép klasszikus harcost ábrázol, 
ahogyan a történelem ezer és ezer évén átviharzik. A 
háttérben égő település, és a kép bal oldalán a 
Harcos egy harcban legyőzött áldozata látható. Nem 
néz vissza, mert az elvonná a figyelmét az előtte 
álló veszélyről. Kardjának helyzete egészen tudatosan 
az erektált pénisznek a testhez viszonyított szögét 
zárja be.

    </general>
    <problem>

Problémád alapját dühöd és agressziód képezi, 
amelyet még nem éltél meg, és amelyet még nem fogadsz 
el részedként. Mi történt ezzel a 
szerepszemélyiséggel? Miért rejted el érzéseit? Talán 
azt gondolod, nem illenek hozzád, te túlságosan finom 
vagy hozzájuk, és az egészet "okosan" is meg lehetne 
oldani? Talán csak nem akarod gyávaságodat beismerni? A 
kártya arra szeretne emlékeztetni, hogy ezek a 
"primitív" érzések is benned vannak. Ameddig ezt a 
szerepszemélyiséget nem tudod megjeleníteni, vagyis a 
külvilág számára kifejezni, addig a stagnálás 
helyzetében vagy.

    </problem>
    <way>
Utad egyik stációját kell látnod abban, hogy tettessé 
válsz. Arra van szükséged, hogy cselekedj, ez pedig 
átvágja a gordiuszi csomót, amely megkötözve tart.
A cselekvéshez szükséges elhatározás nélkül, amelyet 
ki kell harcolnod, most nem juthatsz tovább.

    </way>
    <outcome>
Visszanyered cselekvési képességedet, most van erőd az 
újjászületéshez. A folyamat végén újjászületsz, 
erőidet bensődben újra összegyűjtheted, és a Harcos 
részt vehet a lét játékának újabb fordulójában


    </outcome>
  </card>
  <card>
    <number>2</number>
    <summary>
A Szerető
Jelölés: Bika, Vénusz
érték, vonzó dolog, tulajdon, társasági szellem, testi 
szépség

    </summary>
    <general>
A kép fiatal nőt ábrázol, aki a buja érzékiség 
jelképeivel van körülvéve. Szereti a kényelmet és a 
szépséget. Vonzerejét újra és újra megerősíti 
azáltal, hogy a tükörben nézegeti magát. Már vár is 
rá a szépségfürdő és az értékes ékszerek. Nagyon 
becses lényt testesít meg, olyat, akivel minden férfi 
szívesen "ékesítené" magát - akit azonban nem mindenki 
"engedhet" meg magának. A szőlő és a gyümölcsök azt 
jelzik, hogy az étkezés örömeit sem veti meg, szívesen 
lát hozzá egy kiadós falatozáshoz.

    </general>
    <problem>

Bensőd legmélyén értéktelennek tartod magad, és ez az 
érzés elhatalmasodott rajtad. Áldozatnak tekinted magad. 
Kisebbrendűségi érzésednek, a "nem szeretem magam" 
állapotnak meg kellene nyilvánulnia. Már nem elég, ha 
külső szépséggel veszed körül magad, vagy ha 
vadászatra indulsz: vajon szeret-e még téged valaki, meg 
tudsz-e kapni még valakit, ágyba tudod-e vinni. A kártya 
az értéktelenség és kisebbrendűség érzésére akar 
emlékeztetni, amelyeket most tudatosan meg kell élned.

    </problem>
    <way>
Amennyire az ezoterikus körökben az anyagtól és a 
testiségtől való "elszakadást" hirdetik, a te feladatod 
most az, hogy Vénuszoddal foglalkozz, vagyis barátkozz 
meg vele. Csak amit egyszer a birtokunkba vettünk, amit 
egészen a magunkévá tettünk, azt tudjuk végül el is 
engedni. Tanuld meg az életet érzéki tapasztalatként 
átélni, és testedet, mint lelked lakóhelyét tisztelni, 
ugyanakkor ne értékeld túl, és ne fordíts rá túl sok 
energiát.

    </way>
    <outcome>
Az út végére kidolgoztad önértékelésed érzését. 
Megtanultad, hogy a dolgokat reálisan értékeld, hogy 
annak tartsd őket, amik: dolgoknak.
Elfogadod a helyedet, elfogadod, hogy olyan vagy, amilyen. 
A helyzet lehet, hogy nem változott meg, de most másképp 
értékeled azt.


    </outcome>
  </card>
  <card>
    <number>3</number>
    <summary>
A Közvetítő
Jelölés: Ikrek, Merkúr
az isteni bárka, intellektus, kapcsolat, figyelő, 
könnyedség

    </summary>
    <general>
A kártya uralkodó színe a sárga, a levegő 
archetípusának és a közvetítésnek a színe. A kép 
Hermészt, az istenek küldöttét ábrázolja. Sisakján 
és a lábain látható szárnyak segítségével 
könnyedén lebeg a talaj fölött. Azért hagyta el a 
várost, hogy a világ számára közvetítsen egy 
üzenetet. Az őt körülvevő pillangók is ugyanúgy a 
repülés, a játék, és a könnyedség szimbólumai, mint 
a gyermekláncfű, amely, ha elfújjuk, magvait átadja a 
szélnek, hogy az a lehető legmesszebbre elvigye.

    </general>
    <problem>

Ebben a pillanatban elégedetlen vagy jelenlegi 
helyzeteddel. Számodra ez túl unalmas, banális és 
felszínes. Nem akarsz Merkúrod tartalmaival és 
feladataival azonosulni, negatív érzéseiddel gátolod 
és száműzöd őt. De érzed szárnyainak és 
könnyedségének hiányát.

    </problem>
    <way>

Merkúr felajánlja segítségét, hogy problémádat 
megoldáshoz vezesse. Üzenete így hangzik számodra: 
először könnyedén, egy lépés távolságból szemléld 
meg a helyzetedet, azután mondd ki, mi az, ami zavar 
benne, és próbálj tényszerűen és semlegesen 
hozzáállni.

    </way>
    <outcome>

Bármennyire nehéznek is tűnik utad, Hermész 
segítségével a tudattalant össze tudod kötni a 
tudatossal, hogy azután semleges álláspontból 
tekinthess önmagadra - talán egy engedékeny és huncut 
mosollyal.


    </outcome>
  </card>
  <card>
    <number>4</number>
    <summary>
Az Anya

Jelölés: Rák, Hold

nőiesség, család, kisgyermek, érzelmek, odaadás, 
elfogadás, a lélek története

    </summary>
    <general>
Nyugati mitológiánkban "Mária" az ősanya és a női 
odaadás szimbóluma. Karján a gyermeket tartja - szíve 
bal oldalán. Elfogadta a gyermeket. Liliomoktól 
körülvéve emelkedik ki az éjszakai tengerből, a 
tudattalanból, a vízből, a női őselemből. Az 
éjszakát a telihold világítja meg, amely a vízben 
tükröződik. Így a fény és a felismerés áthatja a 
lélek és az érzelmek sötétjét.

    </general>
    <problem>

A benned élő gyermek által kimondott "nem", amellyel 
bensődet is elzárod, kiszárítja érzelmeidet és lelked 
tavát. Félsz attól, hogy megtapasztald magadat, félsz 
saját női oldaladtól, félsz az ezek következtében 
fellépő tehetetlenség érzésétől.

    </problem>
    <way>

Ez a kártya egyértelműen azt üzeni: járd az érzelmek 
útját. Ne hallgass az eszedre, hanem cselekedj érzéseid 
szerint. Keresd meg a benned élő gyermeket, hagyd, hogy 
kifejezze önmagát, hagyd élni.
Talán játszani szeretne, talán csak egyszerűen azt 
szeretné, ha észrevennéd. Úgy tűnik, meg kell 
tanulnod, hogyan válj a benned élő gyermek anyjává 
(vagy valaki más számára a külvilágban).

    </way>
    <outcome>

Az út végén átöleled a benned élő gyermeket, 
egyetértesz vele. Megteremtesz magadnak egy darabka 
otthont, hazaérkezel önmagadhoz, érzelmeidhez, női 
oldaladhoz. Védettségre találsz önmagadban!


    </outcome>
  </card>
  <card>
    <number>5</number>
    <summary>
Az Egó

Jelölés: Oroszlán, Nap

hatalom, akarat, egyéniség, nagyszerűség, nemzőerő, 
kreativitás, szexualitás

    </summary>
    <general>
Egy férfi ül a trónon, és a hatalmi jelvényeket tartja 
kezében. A korona szimbolizálja, hogy hatalmasabb a 
többieknél (és ragyogóbb, mert koronája aranyból 
van). A jogar (amely a buzogányból származik) arra mutat 
rá, hogy anyagi értelemben is ő a leghatalmasabb. Az 
országalma azt a világot jeleníti meg, amelyen 
uralkodik. A trónja emelvényen helyezkedik el, tehát 
mások felett áll. A háttérben a napkorong, amely mindig 
is az egyiptomi napkirályok szimbóluma volt. Úgy hiszi, 
ő a korlátok nélkül uralkodó, senki sem versenyezhet 
nagyságával és dicsőségével.

    </general>
    <problem>

Nem találod az utat a lelked mélyén rejlő életerőhöz 
és örömhöz. Lehetséges, hogy elvesztett hatalmadat és 
erőtlenségedet külső hatalmi megnyilvánulásokkal 
próbálod kiegyenlíteni, vagyis a külvilágban uralmad 
külső jegyeit igyekszel helyreállítani. De mindez 
hiába, mert a magad felé irányuló szeretetedet 
elveszítetted. A következő kérdést kell feltenned 
magadnak: hová tűnt az élet? Próbáld meg elfogadni, 
hogy ebben a pillanatban a "vesztesek utcájába" 
kerültél. Isten hozott a klubban!

    </problem>
    <way>

A te utad most azt jelenti, hogy meg kell tanulnod magadat, 
identitásodat, igazi énedet kifejezni.
Akkor is, ha a többiek ezáltal megbántva érezhetik 
magukat, nem marad más hátra, mint az, hogy önmagad 
légy! Nem is olyan könnyű, mint ahogyan hangzik: éld az 
életed!

    </way>
    <outcome>

Utad végén újra élsz. Az erő, az életteliség, 
amelyeket talán ebben a pillanatban nélkülözöl, 
visszatérnek hozzád. A Nap felkel, új nap kezdődik.
A szíved újra a helyén van.


    </outcome>
  </card>
  <card>
    <number>6</number>
    <summary>
A Szolgáló

Jelölés: Szűz, Merkúr

értelem, alkalmazkodás a szükségszerűséghez, 
racionalitás, szerénység, lelki irányítás

    </summary>
    <general>
Isten szolgálója az oltár előtt azt a 
szerepszemélyiséget szimbolizálja, amely meg tud 
hajolni, amely áldozatkészen nem csak saját magát 
szolgálja, hanem szolgálatait magasabb hatalomnak is 
felajánlja. Fehér színbe, az ártatlanság színébe van 
öltözve. A caduceus, a hermészbot két egymást körül 
tekeredő kígyóval és szárnyakkal, a férfi és női 
oldal - jin és jang - kiegyenlítésének és 
irányításának szimbólumai, amely a Szűz 
szerepszemélyiségének tulajdonképpeni feladata.

    </general>
    <problem>

Ez a kártya azt akarja mondani, hogy jelenlegi 
élethelyzetedben nem tudsz meghajolni, megtagadod az 
engedelmességet. Másokra hárítod a bűnt, meg akarod 
tartani az ártatlanságodat, kivetítéseid viszont mint 
egy rád mutató ujj, végül is visszatérnek hozzád.
Ha meg akarsz szabadulni bűnödtől, sohasem fogsz békét 
találni.

    </problem>
    <way>

Semmi sem segít, bele kell harapnod a savanyú almába, 
engedelmeskedj, alkalmazkodj életkörülményeidhez, és 
foglalkozz apró feladataiddal is.
Ha választanod kell a fejed és a "hasad" (érzelmeid) 
között, ebben az esetben az a helyes, ha a fej, vagyis az 
értelem dönt.

    </way>
    <outcome>

Tanulási folyamatod eredményeként ebben az esetben nem 
nagy kincset találsz a szivárvány végén, hanem 
csendes, fénytelen megnyugvást, olyan megértést, amely 
által lelkedben újra rend lesz, és elégedetten azt a 
helyet foglalod el, amely megillet Téged.


    </outcome>
  </card>
  <card>
    <number>7</number>
    <summary>
7. A Partner

Jelölés: Mérleg, Vénusz

a másik ember, kapcsolat, kiegyenlítődés, a symbolon, a 
tükör, kiegészülés, a "jobbik" fél

    </summary>
    <general>
A "nagy" kártyák közül egyedül ezen a képen találunk 
két személyt, az ember és másik oldala. Férfi és nő. 
Ha férfi vagyok, akkor a másik oldalamat először a 
nőnél keresem. Ha nő vagyok, akkor fordítva cselekszem. 
Képünkön a nő és a férfi egymással táncol, mert 
örülnek, hogy megtalálták (és megszerették) egymást. 
Ez természetesen a szerelemről alkotott romantikus 
elképzelésünknek felel meg. Hogy ez a tánc nem tarthat 
örökké, azt már az istenek eldöntötték. Itt azonban 
még harmóniában vannak. Mindkettő a másik arcában 
szemléli önmagát.

    </general>
    <problem>

Ebben a pillanatban nem vagy kész arra, hogy a másik 
által nyújtott tükörbe nézz, és azt, amit ott 
meglátsz, sajátodnak ismerd fel. Ez a kártya arra 
szeretne emlékeztetni, hogy nem akarod a másik által 
küldött üzenetet elfogadni, inkább elzárod magad 
tőle, és azt gondolod, hogy ő a károdat kívánja.
Nem akarod meglátni, hogy a másik csak saját 
másságodat juttatja kifejezésre!

    </problem>
    <way>

Az út abból áll, hogy meg kell tanulnod megérteni 
magadat a másik tükrében. Tehát kapcsolatba kell 
lépned vele, fel kell ajánlanod a másiknak a 
megbékülést (egymás megértését).
Egyedül nem érheted el célodat!
Utadon szükséged van valakire, aki kinyitja szemedet.

    </way>
    <outcome>

Újra megtaláltad magadat a másikban, külső és belső 
partnereddel újra egyensúlyban, összhangban vagy. A 
"symbolon" (ezen a helyen újra) összezárult. A részek 
újra kapcsolatban vannak.


    </outcome>
  </card>
  <card>
    <number>8</number>
    <summary>
A Csábító

Jelölés: Skorpió, Plútó

az ördög, elképzelés, ötlet, öngyilkosság, 
elkötelezettség, ragaszkodás, fanatizmus, alvilág

    </summary>
    <general>
A Csábítót a kártyán Mefisztó alakjában 
ábrázolták, aki mintegy udvarol a szemlélőnek. 
Kezében egy fekete rózsát tart, egy olyan dolgot, 
amelyet a természet nem hozhat létre, csak az ember, aki 
ezáltal egy elképzelését valósította meg. Az egész 
képet homályos színek uralják, amelyek e 
szerepszemélyiség jelképei. A háttérben tűz 
látható, amely egy mély kútból csap fel, és a 
mélységből az ember által felhozott erő szimbólumául 
szolgál. Ez tulajdonképpen nem más, mint hideg tűz, 
amely a szívet nem tudja felmelegíteni.

    </general>
    <problem>

Egy hamis elképzelésbe lovalltad bele magad, és most 
hiszel is benne. Ezáltal éppen egy nagyon életteli 
részedet áldozod fel, eladod lelked egy részét abban a 
reményben, hogy valami jobbat kaphatsz érte. Így azonban 
olyan erők lesznek úrrá rajtad, amelyek az alvilágból 
származnak. Éppen az "ördög konyhájában" vagy. 
Tisztázd, milyen hamis elképzelés tart ebben a 
pillanatban a karmaiban! Többet nem kell tenned - de 
kevesebbet sem!

    </problem>
    <way>

Akkor emelkedhetsz fel újra a fénybe, ha az alvilág 
legmélyére leereszkedtél, ha azon keresztülhatoltál. 
Itt lent nem válhatsz sem jobbá, sem mássá. (Ne akarj 
jobbá válni - ez az egyik kedvenc csábítása!) Csak 
Vergilius szava segíthet tovább: "Nézd meg és menj 
tovább!"

    </way>
    <outcome>

Átalakuláson fogsz keresztülmenni. A régi képeknek el 
kell enyészniük, ahogyan Mózes csapásaira az 
aranyborjú is leomlott. Végül a hamis elképzelések 
(amelyek valójában sohasem léteztek) úgy oszlanak el, 
mint köd a napon.


    </outcome>
  </card>
  <card>
    <number>9</number>
    <summary>
A Prédikátor

Jelölés: Nyilas, Jupiter

pap, misszionárius, belső terapeuta, hit, belátás, a 
világ filozófiai szemlélete

    </summary>
    <general>
A papot különféle vallások jelvényei veszik körül 
hivatalában. A pap, aki a "lelki pásztort" 
szimbolizálja, mindkét kezét felemeli, és az a 
feladata, hogy a Teremtő üzenetét közel hozza a 
hívőkhöz. Az a feladata, hogy hídként szolgáljon az 
égi és földi világ között, de ahogyan a kártyán is 
láthatjuk, gyakran vezeti saját énje (a Nyilas tüzes 
jegy), és könnyen elveszhet hivatása gyakorlásának 
mozdulataiban, szertartásaiban.

    </general>
    <problem>

A megértés pillanatában hol marad az emlékezés saját 
lélektörténetedre? Úgy gondolod, saját véleményedet 
és tudásodat kell másokra erőltetned, lelked talaja 
közben terméketlen marad, mert túlságosan is a 
külvilágban keresed az értelmet, kérdezés és kérés 
nélkül veted magvaidat idegen földbe.

    </problem>
    <way>

Emlékezz! - mondja ez a kártya. Keresd meg benső 
terapeutádat (adott esetben ehhez egy másik emberre van 
szükséged, hogy tükröd legyen a külvilágban). És 
mindenek előtt: fordulj befelé. A problémád 
megoldását egyedül és kizárólag saját 
történetedben találhatod meg. Tehát, még egyszer: 
emlékezz!

    </way>
    <outcome>

Tovább fogsz jutni. Nyitottabb leszel és toleránsabb. 
Kész vagy arra, hogy vedd a fáradságot lelked 
történetének megértéséhez, így Mnemoszüné, az 
emlékezés istennője az út végére egy kincset tartogat 
számodra: a felismerést, amely lelked gazdagságát 
jelenti.


    </outcome>
  </card>
  <card>
    <number>10</number>
    <summary>
A Mester

Jelölés: Bak, Szaturnusz

törvényszerűség, felelősség, sors, öregember, 
halál, a részvétlen tanító

    </summary>
    <general>
Hideg, áttetszően tiszta hegyvidéken ül egy öregember. 
Felemeli mutatóujját, és másik kezével a régi 
törvénykönyv soraira mutat. Mintha azt akarná mondani: 
"Figyelj, és ismerd el saját törvényeidet. Enélkül 
nem juthatsz tovább." Mögötte egy kapu, egy koronával 
elzárva. Ez az objektivitáshoz vezető kapu, amelynek ő 
őrzi a küszöbét. A kapu mögött az ember egy egészen 
más ország királya lehet, mint ahogyan azt AZ EGO 
kártyája hirdeti. De először a halált (koponya) és az 
időt (homokóra) meg kell értenie. Az öregember kemény 
és szigorú, bár arcán részvétet láthatunk, és ez 
annak szól, aki még nem akarja vállalni a felelősséget.

    </general>
    <problem>

Bensőleg megkeményedtél, páncélt vettél magadra, és 
senki sem hatolhat el hozzád, senki sem férkőzhet a 
lelked közelébe. Olyan, mintha egy magas hegycsúcsra 
vagy a magány erődítményébe húzódtál volna vissza. 
Elítéled ennek a világnak a "gyermekeit", így 
keménységeddel és hamisan értelmezett felnőttségeddel 
betemetted a benned élő gyermekhez vezető utat. Nem a 
világ hibás abban, hogy lelked elzárkózott, hiszen ez 
az erődítmény hozzád tartozik. Figyeld meg ezt a 
részedet, és próbálj meg felelősséget vállalni 
ezért az építményért.

    </problem>
    <way>

A problémán átvezető utadon arra van szükség, hogy 
megtanuld az élet komolyságát. Ez már nem játék, 
ezúttal komolyan kell problémádhoz hozzáállnod. Ne 
okolj másokat saját problémáidért, és ne hidd, hogy 
átvehetik azokat a válladról. Arról van szó, hogy 
útközben "felnőtté" kell válnod.

    </way>
    <outcome>

Az út eredményeként megértetted, hogy objektív sors 
működik feletted. Olyan hatalom (a sors hatalma), amelyet 
senki sem befolyásolhat, amelynek engedelmeskedned kell - 
és amely előtt meg kell hajolnod. Most a válladon hordod 
a felelősséget, vagyis érthető "igennel" felelsz.


    </outcome>
  </card>
  <card>
    <number>11</number>
    <summary>
Az Udvari Bolond

Jelölés: Vízöntő, Uránusz

szabadító, szabadság, kívülálló, "igazi" hős, 
pusztai farkas

    </summary>
    <general>
A király figurája élettelenül lóg ki az udvari bolond 
zsákjából. Már nincs szüksége a királyra, aki 
énjének játékaival az ember felett uralkodik, és így 
rabságban tartja. Az Udvari Bolond zavartalanul és 
boldogan megy útján egy meghatározatlan jövő felé. 
Fényesen ragyog felette a gondolat villáma, amely 
spontaneitást és meglepetéseket ígér.
Évszázadok óta tarka ruhájáról lehet felismerni az 
Udvari Bolondot, mert csak a bohócruha védi meg attól, 
hogy akaratán kívül bolonddá váljon. Tudatosan 
választotta tehát ezt a ruhát.

    </general>
    <problem>

Ebben a pillanatban nem érted, mit is jelent a szabadság 
eredeti értelmében. Talán azt gondolod, ki kellene 
törnöd jelenlegi, rabságot jelentő 
életszituációdból, mégis tehetetlenül és 
eredménytelenül ingadozol a külső körülmények 
szorításában. Az Udvari Bolond igazi üzenetét nem 
érted. Ez pedig azt hirdeti, hogy az embernek először 
szellemileg-lelkileg át kell dolgoznia a szituációt, 
hogy azután kinőhessen abból.

    </problem>
    <way>

Próbáld meg jelenlegi bonyodalmaidat egy lépés 
távolságból megszemlélni. A szabadság felé vezető 
úton meg kell válnod mostani problémádtól, még akkor 
is, ha ez most elképzelhetetlennek tűnik számodra. 
Próbálj meg a benned élő Udvari Bolonddal szövetséget 
kötni, és tanulj meg nevetni magadon.

    </way>
    <outcome>

A körülmények kirobbantottak elavult, idejét múlt 
helyzetedből. Fejlődési folyamatod - anélkül, hogy 
észrevetted volna - szárnyakat növesztett számodra.
Tehát: repülj!


    </outcome>
  </card>
  <card>
    <number>12</number>
    <summary>
Az Angyal

Jelölés: Halak, Neptunusz

igazság, isteni szikra, bölcsesség, intuíció, álom, 
illúzió

    </summary>
    <general>
Az Angyal a világ fölé önti ki vizét, hogy minden 
lényegtelent feloldjon és a valóságot áttetszővé 
tegye, hogy láthatóvá váljon az, ami mögötte rejlik. 
Ez a valóságban megkapaszkodni akarók számára a 
kézzelfogható dolgok elveszítését jelentené - és 
tulajdonképpen valóban az is.
A szivárvány itt a természet "csodáinak" egyikét és 
egyúttal az Ég jelét jelképezi.

    </general>
    <problem>

Elvesztetted önmagad, világra irányuló tekintetedet 
illúziókkal homályosítottad el. Elbújsz önmagad 
elől, és ámítod magad valamivel. Megpróbálod a 
problémákat elfojtani, ki akarod őket kerülni, és 
félsz szembenézni a valósággal. Ehelyett a szentség 
fényével vonod be magad, hogy ne kelljen mindennapjaid 
gondjai között a sarkadra állnod. Problémádon még nem 
hatoltál keresztül - még messze állsz a megoldástól.

    </problem>
    <way>

Az "oldás" fogalmát nagyon komolyan és szó szerint kell 
értened. Oldd el magad a külvilágtól, vonulj el 
szemlélődni, tekints magadba. Problémád nem a 
külvilágra vonatkozik - semmi mást nem kell tenned, mint 
önmagadba nézni!

    </way>
    <outcome>

Vándorlásod célját első látásra nem lehet 
felismerni, a külvilágban nem látható. Mégis lelked 
belsejében ki fog gyúlni az általad megtapasztalt 
Igazság.


    </outcome>
  </card>
  <card>
    <number>13</number>
    <summary>
A Dac

Jelölés: Rák/Kos, Hold/Mars

romboló gyermek, harag, Rontó Pál, düh, anya iránti 
gyűlölet, a nőiesség elutasítása

    </summary>
    <general>
Egy kisfiú mérgesen, ökölbe szorított kezekkel szalad 
világgá anyukájától. Dühtől felhevült arca vörös 
ingével versenyezve piroslik. A széttört játék az 
úton fekszik - persze nem is véletlenül tört el.
A hangulat vészjósló, zivatarfelhők közelednek. A 
GYERMEK olyan nagy "szelet kavar", hogy az ott maradó anya 
kendőit és ruháját összevissza fújja.

    </general>
    <problem>

"Fáj a hasad" (akár átvitt értelemben), mert egy 
dühöngő kis GYERMEK tombol benned, ökleivel lelked 
legbelsejében dobol, és ki akar jönni. Az egész 
világot "gonosznak" tartod, és úgy tűnik, 
összeesküdtek ellened. Fogadd el, hogy ebben a 
pillanatban kis GYERMEK vagy, az észtől és a felnőtt 
világtól messzire eltávolodtál. Azok az érzések, 
amelyeket ebben a pillanatban érzel, gyermekkorod 
lelkiállapotaira való visszaemlékezések. Azt akarják, 
hogy meghallgasd őket, vagyis ki akarnak szabadulni.

    </problem>
    <way>

Évek vagy évtizedek óta visszafojtott düh akar most 
kitörni belőled. Fájdalommal kell most legbelső 
érzéseidet megszülnöd. Energiáid csak akkor 
áramolhatnak benned újra, ha a felgyülemlett mérget 
kiengeded és kiéled. Keress valamilyen (esetleg 
terápiás) módszert, amelynek segítségével dühödet 
akadálytalanul kiélheted anélkül, hogy ártanál vele 
valakinek.

    </way>
    <outcome>

Csak ha elég ideig voltál GYERMEK, és minden dacos, 
dühös és mérges indulatot kiéltél magadból, akkor 
köthetsz békét ezzel a kis "kínzószellemmel". 
Karjaidba fogod venni, és ellenállása egy napon - 
ahogyan a kisgyermekeknél ez lenni szokott - mély 
sóhajjal és "édes fáradtsággal" fog elenyészni.


    </outcome>
  </card>
  <card>
    <number>14</number>
    <summary>
Éva két arca

Jelölés: Rák/Bika, Hold/Vénusz

a szerepek konfliktusa, az érzések ambivalenciája, két 
lélek egy testben, feleség és szerető

    </summary>
    <general>
Az ember bensejében két nagy archetipikus női lény él: 
a Bika-Vénusz, a vonzalom, a szépség és a csodálat 
értékeinek elismerését követeli meg, míg a Hold, az 
Anya, a gondoskodó és védettséget nyújtó szerepek 
teljesítésére törekszik. A kártyán most ez a két 
szerepszemélyiség találkozik, neked pedig el kell 
döntened, hogy melyiket engedd érvényesülni.

    </general>
    <problem>

Egy döntés előtt állsz, és nem tudod meghozni. 
Mindkét út áldozattal járna, és számodra túl nagy ez 
az áldozat. Így pedig szíved megosztott, és most ez a 
probléma. Két lélek lakik bensőd női oldalán: 
szerető vagy anya akarsz lenni (vagy férfiként: 
szeretőt vagy anyát akarsz)? Ne hidd, hogy a döntés 
segítene elvágni a gordiuszi csomót. Minden döntés 
csak elfojtaná a problémát. A kártya csak azt követeli 
tőled, hogy ismerd meg szíved megosztottságát, semmi 
mást!

    </problem>
    <way>

Arra van szükséged, hogy utadon mindkét 
szerepszemélyiséggel azonosítsd magad, ezt mindketten 
meg is követelik. Nem nagyon kedvelik egymást. 
Tulajdonképpen a te kegyeidért vetélkednek. Mindketten 
azt mondják: "Válassz engem!" - és így megtanulod, hogy 
alapvetően egyikkel sem bocsátkozhatsz mélyebb 
kapcsolatba.

    </way>
    <outcome>

Végül belátod, mindkét szerepnek megvan a helye a 
lelkedben, mindkettőnek megvan a saját ideje, és 
mindkettő nagyon közel áll hozzád - csak egymáshoz nem 
állnak közel! Elfogadod az egymáshoz viszonyított 
távolságukat.


    </outcome>
  </card>
  <card>
    <number>15</number>
    <summary>
Kibeszélés

Jelölés: Rák/Ikrek, Hold/Merkúr

érzések kimondása, a beszélgetés terápiája 
(Pszichoanalízis), érzésekkel kapcsolatba kerülni, az 
ész és az érzelem kapcsolata

    </summary>
    <general>
A képen egy nő látható, aki a karját védekezőleg a 
feje előtt tartja, mert érzéseit megsebezték. Mellette 
Merkúr áll, az istenek küldötte, aki arra akarja 
rábírni, hogy sértettségét vagy egyéb érzelmeit 
közölje. "Beszélj hozzám" mondja, "és rögtön csak 
fele olyan rossz lesz. Ne tartsd vissza, mondd el." A Hold 
kicsiny karéja azt fejezi ki, hogy az érzések már 
régen eltűntek a felszínről, így tehát a lélek 
bensejében nyomasztanak.

    </general>
    <problem>

Inkább a felszínen akarsz maradni, és érzéseidről nem 
akarsz tudni. Mindent megpróbálsz azért, hogy ne kelljen 
észrevenned őket, vagy hogy ne kelljen róluk beszélni.
Eközben pedig már régen tudod, mi az, amiről beszélni 
kellene. De vagy elbeszélsz mellette, körüljárod, mint 
a forró kását, fecsegsz róla (anélkül, hogy 
érzelmileg érintene), vagy szándékosan elhallgatod. 
Mindenesetre tudnod kell, hogy a ki nem mondott érzések 
ólomként nyomják a gyomrot.

    </problem>
    <way>

Ideje, hogy kibeszéld, mi az, ami foglalkoztat, mi az, ami 
történik benned. Enélkül nem tudsz továbbhaladni - 
csak visszafelé. Utadon egyszer abba az irányba kell 
fordulnod, amit most visszatartasz. El fog jönni az 
érzelmek ideje. Keress magadnak egy pszichológust vagy 
egy bizalmast, ha nincs senkid, aki meghallgasson.

    </way>
    <outcome>

A fejet és a hasat összekötötted. Sem az érzéseid 
által nem hagyod magad terrorizálni (vagy nem 
terrorizálsz másokat), sem pedig nem hallgatod el őket. 
Ki tudod fejezni, amit érzel. De nem tulajdonítasz túl 
nagy jelentőséget nekik.


    </outcome>
  </card>
  <card>
    <number>16</number>
    <summary>
Összeférhetetlenség

Jelölés: Rák/Oroszlán, Hold/Nap

kiűzetés a paradicsomból, a kettős ember, házasság, 
nappal és éjszaka, jin és jang

    </summary>
    <general>
Ádám és Éva fogják egymás kezét, és (miután az 
almát megették) mindketten a Paradicsom saját oldalukra 
eső felét látják. Mindketten tudják, most már saját 
útjukat kell járniuk - mindenkinek a saját oldalának 
megfelelőt. Közöttük a Megkülönböztetés Fája áll 
(és nem az Élet Fája), amely ugyanakkor a "válás" 
fája is, amelyhez most már kötődnek. A nő szerint a 
Jónak az éjszaka, a férfi szerint a nappal, a Rossznak 
pedig a férfi szerint az éjszaka és a nő szerint a 
nappal felel meg. A férfinak mostantól felfelé, a 
dominancia felé kell törekednie, ahova őt a nő nem 
követheti. A nő pedig az érzelmek felé halad, ahova a 
férfi ugyancsak nem követheti őt.

    </general>
    <problem>

Problémád az, hogy nem érted a férfi és a női elv 
összeférhetetlenségét. Azt gondolod, egy kis 
jóakarattal lehetséges lenne számodra (vagy a partnered 
számára), hogy egyértelműen a saját utadat járd (vagy 
hogy partnered kövessen téged). Eközben azonban 
elhanyagolod a másik oldaladat, amely most a hátad 
mögött áll (a képen a nő és a férfi is egymásnak 
háttal állnak), és arra vár, hogy újra szóhoz 
juthasson, amit te pedig úgy értelmezel, mintha 
hátulról támadni készülne. Férfiként nem érted a 
benned élő nőt, nőként pedig nem érted a benned élő 
férfit. Próbálj meg, egyetlen pillanatra - a mindenkori 
másik pozícióba helyezkedni.

    </problem>
    <way>

Utad egy szakaszán most úgy kell áthaladnod (mert most 
erre van szükséged), hogy az eddig elhanyagolt oldalra 
(hogy a férfi vagy a női, azt te magad tudod a legjobban) 
sokkal több figyelmet fordíts, mint ahogyan ezt eddig 
tetted. Ki kell most javítanod érzelmi 
egyoldalúságodat, nőies oldaladat a férfiashoz, 
férfias oldaladat a nőieshez kell hozzáképzelned.

    </way>
    <outcome>

Az út végén mindkét oldal egyenjogúan áll egymással 
szemben. Bár nem szüntettük meg az 
összeférhetetlenséget, de most tudsz e két oldal 
egyidejű létezéséről, és mindkettőjüket ennek 
megfelelően méltányolod. Itt újra megsejtesz valamit a 
paradicsomból, és azok a pillanatok (a nap kezdete és 
vége), amikor megpillanthatják egymást, egy kicsit 
erősebben megdobogtatják szívedet.


    </outcome>
  </card>
  <card>
    <number>17</number>
    <summary>
A Törődés

Jelölés: Rák/Szűz, Hold/Merkúr

együttérzés, oltalom, gondoskodás, aggodalom, gondot 
okozó gyermek, segítési szindróma

    </summary>
    <general>
A kép egy nőt ábrázol, aki kedvesen hajol gyermeke 
fölé. A gyermeknek egy könnycsepp van az arcán, 
szomorú, és úgy érzi, a nő még nem fogadta el 
gyermekének. Ezért elfordul tőle. Arra vár, hogy az 
anya intenzívebben törődjön vele, mint eddig. A nő 
még nem bizonyíthatta be a gyermeknek, hogy mennyire 
szereti. Meg kell még tehát győznie erről.

    </general>
    <problem>

Eddig nem akartad észrevenni, hogy van valaki, akinek 
szüksége van gondoskodásodra és együttérzésedre. Aki 
a külvilágban arra vár, hogy törődj vele, 
természetesen csak a bensődben élő GYERMEK tükre, aki 
felé oda kellene fordulnod. Amikor csak a külvilág felé 
fordulsz, saját segítségre szoruló részedet szorítod 
háttérbe.

    </problem>
    <way>

Törődj, gondoskodj saját érzelmi életedről. Ne hagyd, 
hogy elvonjanak e feladattól mások érzelmi problémái, 
mert most saját érzelmeid fontosabbak.
A benned élő GYERMEK sír, és arra vár, hogy odafordulj 
hozzá.

    </way>
    <outcome>

Az anya-gyermek kapcsolatot helyreállítottad a lelkedben. 
Már nincsen annyi félelmed, már nem érzed magad olyan 
tehetetlennek és kiszolgáltatottnak, mert megtanultad, 
hogyan törődj saját magaddal.


    </outcome>
  </card>
  <card>
    <number>18</number>
    <summary>
A Család

Jelölés: Rák/Mérleg, Hold/Vénusz

közös harmadik, lelki kapcsolat, Mi, vallomás, egy 
kapcsolat felvállalása, összetartozás, összetartás

    </summary>
    <general>
Egy férfit és egy nőt látunk barátságos tájon, egy 
mezőn térdelve. Partnerek, valamilyen módon egymáshoz 
tartoznak. Közöttük láthatjuk a gyermeket (a 
harmadikat), akihez mindketten fordulnak. Mindketten 
leereszkedtek a földre, már nem állnak (mert az állás 
a szubjektivitást leginkább hangsúlyozó testhelyzet), 
hanem közös érzelmeiknek szentelik magukat. A folyó, 
amelynek partján játszódik ez a jelenet, ugyanígy az 
érzelmekhez tartozó "lélek vizének" a kifejeződése, 
amely a három ember közötti kapcsolatot jelenti.

    </general>
    <problem>

Hozzájárultál ahhoz, hogy partnereddel valamilyen 
harmadik dolgot hozzatok létre, de nem akarod őt (azt) 
felvállalni. Lelkileg nem fogadod el, a közös ügyeteket 
másokkal akarod adoptáltatni. Félelmektől vezetve, vagy 
más szubjektív okokból nem engeded meg magadnak, hogy 
belebocsátkozz egy lelki kapcsolatba

    </problem>
    <way>

A kérdésed témáján keresztül vezető út valaminek a 
felvállalását követeli meg. Valamit felvállalni pedig 
azt jelenti, hogy valaminek lelkileg átadom magam, és 
átgázolok a megadás vizén. Megnehezíti az egészet az 
is, hogy megszületik egy külön követelményeket 
állító harmadik.

    </way>
    <outcome>

Valami közös dolog fog létrejönni, amely többet fog 
jelenteni, mint ti ketten a partnereddel. Ez a harmadik 
dolog nem a tiéd, saját élete van, de mindkét 
szülőnek szüksége van bizonyos időre, hogy lelki 
energiájukkal táplálják és felneveljék.


    </outcome>
  </card>
  <card>
    <number>19</number>
    <summary>
Az Elvetélés

Jelölés: Rák/Skorpió, Hold/Plútó

eladott lélek, feláldozott nőiesség, érzelmekről 
alkotott elképzelés, lelki függőség, depresszió, 
képzelt anyaság

    </summary>
    <general>
Egy öreg nő áll az ördög színeibe öltözve (vörös 
és fekete) egy pokolbéli szakadék előtt, amelyből 
lángok csapnak ki, és egy kisgyermeket áldoz fel. A 
sötét erőkkel kötött szövetsége jeléül két 
megfordított pentagrammát visel gallérján. Kettőt, 
mert a kettő az ördög, a "viszályszító" száma. A 
kegyetlen tettet az alvilág foglyul ejtett és 
megkövesedett démonai figyelik.

    </general>
    <problem>

Az alvilág istene szilárdan tart a kezében Téged. 
Feláldoztad lelked az élet ellenségének, és most 
másoknál keresel enyhülést. Abban a reményben szívod 
tele magad energiájukkal, hogy egy másik ember 
megszabadíthat a sötétségtől. Érzéseket utánzó 
elképzeléseket hoztál létre, amelyek nagyon 
eltávolodtak valódi érzelmeidtől. Még hosszú utat 
kell a fényig bejárnod, mert a mélységeket, az 
árnyékvilágot kell megtapasztalnod, mielőtt az élethez 
vezető utat újra megtalálod.

    </problem>
    <way>

Utadon arra van szükséged, hogy - mint hajdan 
Perszephoné - érzelmeiddel alászállj az alvilágba. Ott 
meg fogod érteni, hogy először is teljesen bele kell 
élned magad érzéseidbe, el kell kötelezned magad 
mellettük, mielőtt a mélységből újra 
felemelkedhetnél.

    </way>
    <outcome>

Sok mindent feláldoztál: érzések képeit és 
elképzeléseit, amelyek mind pótszerek és önbecsapások 
voltak. Sok mindent a lelked legmélyéből kellett 
kitépned. A seb még sokáig fájni fog, de most szabadabb 
és függetlenebb vagy. Mert a feláldozott részek már 
nem kötnek magukhoz, már nincs hatalmuk fölötted.


    </outcome>
  </card>
  <card>
    <number>20</number>
    <summary>
Mnemoszüné

Jelölés: Rák/Nyilas, Hold/Jupiter

emlékezés, terápia, léleklátás, személyes igazság, 
múzsák

    </summary>
    <general>
A kártya MNEMOSZÜNÉT ábrázolja, ahogyan egy a 
Vatikánban megtalálható szoborról már ismerhetjük. 
Bal oldalán Léta sötét vize folyik egy barlangból, 
jobb oldalán MNEMOSZÜNÉ vize csordogál. Azon a helyen 
áll, ahol a két ág egymással találkozik, és amelyet 
az istennő jelenlétében az emlékezés vize világosít 
meg és világít át. Ruhája eltakarja kezeit, mert ő 
nem a kezével gyógyít, mint egy orvos, ő a lélek 
segítője. Az őt jelképező állat a kabóca.

    </general>
    <problem>

Ebben a pillanatban Léta vize folyik lelkeden keresztül, 
és nincs lehetőséged az emlékezésre. Tagadod, hogy egy 
terapeuta él benned, mert a felejtés hatalmában vagy. 
Igen, még azt sem hiszed el, hogy egyáltalán van valami, 
amire emlékezned kellene. Homály vesz körül. 
MNEMOSZÜNÉ mégis el akarja érni célját, közölni 
akarja veled, hogy problémádat csak abban az esetben 
tudod megoldani, ha emlékezni fogsz az emlékezésre.

    </problem>
    <way>

A problémán átvezető utadon a terápia egy formáját 
kell végigcsinálnod. Nincs feltétlenül szükség 
világi terapeutára - de azért segítséget jelentene. A 
terápia azt jelenti: merülj a mélybe, és hozd fel 
magaddal a lelkedről szóló igazságot.

    </way>
    <outcome>

Bensődet illetően fontos felismerés birtokába 
kerültél utad végén. A következő történt: 
lemerültél a mélybe és emlékeztél.


    </outcome>
  </card>
  <card>
    <number>21</number>
    <summary>
A Jégkirálynő

Jelölés: Rák/Bak, Hold/Szaturnusz

megkeményedett nőiesség, magányos gyermek, szigorú 
anya, bűntudat, depresszió

    </summary>
    <general>
Egy nőt láthatunk a befagyott érzelmek jégvilágában. 
A megfagyott víz a megkeményedett érzelmek szimbóluma. 
Nem tud sírni, könnyei jéggé merevedtek. Érzelmei nem 
áramolhatnak szabadon, mert megszilárdultak. A jobb 
kezében látható tükör eltörött, mert minden 
vétkéért másokat okol, nem akarja saját magát 
visszatükrözni. Saját magát már képtelen meglátni. A 
kastély, amelyben sérelmeiért vállalhatná a 
felelősséget, és ezzel együtt átvehetné királynői 
méltóságát, még távol van. Mégis, a telihold, a 
kiteljesedett nőiesség szimbóluma látható a 
háttérben, és arra vár, hogy egy nap a királynő 
belépjen a kastély kapuján.

    </general>
    <problem>

Problémád alapját az a szerepszemélyiség képezi, 
amely elzárja érzelmeit. Sündisznó-tüskéket 
növesztettél, érzelmeidet kőfallal vetted körül 
("érzelmi páncél"), és most hidegen és 
megközelíthetetlenül viselkedsz. A feladatod így 
hangzik: ne a világot tedd felelőssé keménységedért, 
hanem találd meg azt önmagadban!

    </problem>
    <way>

Ideje felnőtté válnod. Segítségül felteheted magadnak 
a következő kérdést: hol maradnak a könnyeim? Csak a 
veszteség könnyei által (nem összetévesztendő az 
önsajnálat könnyeivel - ezeket könnyű átélni), és 
nem a megsértett érzelmek által csillanhat fel benned a 
nőiesség.

    </way>
    <outcome>

Az út végén jobban tudod vállalni a felelősséget 
saját megkövesedett érzelmeidért. Saját 
keménységedért akkor már nem másokat hibáztatsz. 
Tudod, hogy az is hozzád tartozik! Csak ez a felismerés 
hozhat enyhülést számodra, a jég csak ekképpen 
olvadhat fel.


    </outcome>
  </card>
  <card>
    <number>22</number>
    <summary>
A Szabadulás

Jelölés: Rák/Vízöntő, Hold/Uránusz

érzelmi elszakadás, búcsú a gyermekkortól, a 
szabadság fagyossága, védtelenség, hazátlanság

    </summary>
    <general>
Egy nemtelen lény éppen egy belülről feltört 
tojáshéjból száll ki. Ez a szerepszemélyiség se nem 
férfi, se nem nő, hanem tulajdonképpen még a 
pubertáskor előtt áll. Vagyis: először valamilyen - 
akár női, akár férfi - nemet hordozó lénnyé kell 
változnia. Mindkét esetben a tojás burka túl kicsi 
már, és nem kínál védelmet a szerepszemélyiségnek. 
Ugyan a táj, ahová került, nagyon hideg, de az első 
virágokat már látni lehet, és egy kezdődő nap 
hajnalodik. A nap erősödő fénye pedig néhány hónapon 
belül eltünteti a havat.

    </general>
    <problem>

Nem akarod tudomásul venni, hogy a védettség ideje 
elmúlt. Fejlődésed már régóta esedékes, legfőbb 
ideje, hogy kibújj a tojásból, és felkészülj egy új 
fejlődési korszakra. Mivel mégiscsak félsz attól, hogy 
a túl szűkké vált formát elhagyd ("de hiszen itt 
minden olyan kényelmes volt" - nyafogod), lehetséges, 
hogy a védőburkot erőszakkal, kívülről kell feltörni.

    </problem>
    <way>

Most már tudod, hogy a burkon mély repedések vannak, és 
hogy magadból valami újat kell megszülnöd. Életed egy 
része elöregedett. Utadon a burok maradékait még félre 
kell löknöd, és ez munkába és fájdalomba kerül - de 
tudod, hogy már nincsen visszaút.

    </way>
    <outcome>

Kibújtál a tojáshéjból, és először még hideget 
érzel magad körül, de ez - ahogyan már tudod is - 
hozzátartozik a felnőtt léthez. Idővel egyre több 
erőd lesz, és lelked meg fog "tollasodni". Ez - Platón 
szavai szerint - a legfontosabb, ami egy lélekkel 
történhet.


    </outcome>
  </card>
  <card>
    <number>23</number>
    <summary>
Csipkerózsika szendergése

Jelölés: Rák/Halak, Hold/Neptunusz

álom, vágyakozás, a meg nem született, elátkozott 
lélek, intuíció, nő a felejtés birodalmában, 
várakozás

    </summary>
    <general>
Egy nő üvegkoporsóban fekszik, és várakozik. Mindenki 
tudja, hogy él, de mert elátkozták, élete végéig el 
van választva az élettől. A rózsasövény minden embert 
visszatart attól, hogy közelítsen az üvegkoporsóhoz - 
és így a nő érinthetetlen marad. A koporsóban fekve 
arról álmodik, hogy egy kéz ereszkedik le hozzá a 
felhőkből (a Vágyak Égboltjából), megfogja a kezét 
és hazavezeti.

    </general>
    <problem>

E pillanatban hazátlan és védtelen vagy, várakozol. 
Vagyis rábukkantál a benned élő, meg nem született 
GYERMEKRE, és érzed, hogy a mostani helyzeted nem az 
igazi otthonodat jelenti. Elszabadul benned a vágy, és 
senki nincsen, aki azt komolyan kielégíthetné. Lehet ez 
édes fájdalom is, de nagy szenvedés is, amelybe 
tulajdonképpen elásod magad. Ezen az érzésen semmit sem 
lehet változtatni, csak elszenvedni lehet.

    </problem>
    <way>

Bár érzed, hogy magányos vagy, de már azt is 
észreveszed, hogy az Ég egyedül otthontalanságodban tud 
hozzád szólni. Figyelj jobban bensőd felé. Figyelj 
álmaidra (tegyél fantázia utakat stb.), hogy bensőd 
üzeneteit világosabban érezhesd. Ameddig a külvilágban 
keresel, keresésed hiábavaló.

    </way>
    <outcome>

Megtanulod, hogy a látható világ mellett létezik egy 
mélyebb, láthatatlan világ is, és ehhez a világhoz 
találsz egy vezetőt. Ő, akinek a neve "intuíció", 
megmutatja neked a túlvilág csodáit, és elfelejteti 
veled magányodat.


    </outcome>
  </card>
  <card>
    <number>24</number>
    <summary>
24. A Csata

Jelölés: Oroszlán/Kos, Nap/Mars

agresszív hatalmi harc, pyrrhuszi győzelem, 
önpusztítás, öngól, tükörharc

    </summary>
    <general>
A kép a két lovagot csata közben mutatja. Úgy 
hasonlítanak egymásra, mint egyik tojás a másikra, és 
kapcsolatukra az utal, hogy egymásnak tükörképei. Így 
mutatják be, hogy minden harc tulajdonképpen 
tükörküzdelem, ahol a külső ellenség is te magad 
vagy. A király jelét - az oroszlánt - viselik a 
pajzsaikon, és ruházatuk gazdag és fényes, ahogyan 
királyi lovagokhoz illik. A kártya uralkodó színe a 
vörös, az agresszió és a harc színe.

    </general>
    <problem>

Belebonyolódtál agresszióidba. Azt hiszed, hogy 
azonosítottad az ellenségedet a külvilágban, és 
kétségbeesetten próbálod legyőzni, anélkül, hogy 
észrevennéd, saját magad ellen vezetsz hadjáratot. 
Ebben a pillanatban te magad vagy a legnagyobb ellenséged. 
Minél szenvedélyesebben akarsz győzni, annál több 
erőt veszítesz - végső soron csak saját magadat 
semmisíted meg.

    </problem>
    <way>

Az a feladatod, hogy teret nyerj, hogy kivívd saját 
helyedet. Senki sem fog önként adni semmit. Szemet 
szemért - fogat fogért, és akár győzöl, akár 
vesztesz, utadon csak akkor tanulhatsz valamit, ha 
bátorságod van a harchoz, ahhoz, hogy kiállj ellenfeled 
elé.

    </way>
    <outcome>

Megtanultad, hogy a külvilágban jelentkező ellenség 
mindig csak saját szerepszemélyiségeidnek 
tükröződése, és így egyik részedet képezi. Ez 
mégsem jelenti azt, hogy ennek a tudásnak a birtokában 
meg kellene akadályoznod egy szükséges harcot. Éppen ez 
adja vissza neked azt a döntési szabadságot, hogy 
akarsz-e harcolni, vagy sem. Döntöttél, és képes vagy 
arra, hogy utad végén éned harcos igyekezetét ne 
értékeld túl.


    </outcome>
  </card>
  <card>
    <number>25</number>
    <summary>
A Királynő

Jelölés: Oroszlán/Bika, Nap/Vénusz

női hatalom és erő, fény és pompa, királynő, 
érzéki eszközök és erotikus kisugárzás bevetése

    </summary>
    <general>
Hatalma jeléül a Királynő jómódúan és gazdagon van 
öltözve. A csábítás almáját tartja bal kezében, 
nyílt dekoltázsa nőies szépségét hivatott kifejezni, 
amelynek segítségével meg akarja tartani a trónt. Testi 
teltsége azt a súlyt szimbolizálja, amely szerinte 
pozícióját jellemzi.

    </general>
    <problem>

Függővé teszed magad éned pozíciójától, amelyet 
csak mások legyőzése árán tudsz megszerezni, vagy 
szereztél meg. Eladod magad, hogy ezáltal odakösd magad 
valakihez, akinek a hatalma és ereje így rád vetülhet. 
Saját értékednek így nincsen alapja.

    </problem>
    <way>

Azért, amit most el akarsz érni, meg kell tanulnod 
bájaidat felhasználni. Tekintsd játéknak, hogy 
előveszed szépségedet és bájaidat, hogy kívánságaid 
és céljaid érdekében felhasználd azokat. Mindannyian 
játszunk ehhez hasonló egó-játékokat.
Utadon most az a feladatod, hogy nőies oldalad 
segítségével gyakorold hatalmadat.

    </way>
    <outcome>

Átláttad, hogy pozíciód nem az önállóan cselekvő 
királyé, hanem függsz másoktól (alattvalóidtól) is. 
Barátságosan és lojálisan használod fel ezt a 
pozíciót hamis szerénység nélkül, de "kölcsönvett 
tollaidat" sem rejted el. "Igazi királynő (királyné) 
leszel.


    </outcome>
  </card>
  <card>
    <number>26</number>
    <summary>
A Színész

Jelölés: Oroszlán/Ikrek, Nap/Merkúr

szerep, önábrázolás, kölcsönvett identitás, 
"színház", díszlet, intellektualizálás

    </summary>
    <general>
A király egy színpadon járkál föl-alá, és saját 
szövegét idézi. Nem igazi király, csak eljátssza ezt a 
szerepet. Annak a "szerepnek" a szövegét olvassa fel, 
amelyet Hermész-Merkúr, az istenek küldötte adott át 
neki. Lába alatt látható a súgólyuk, arra az esetre, 
ha nem tudná folytatni szerepét, vagy nem tudná 
felolvasni (mert királyként túl hiú, hogy szemüveget 
tegyen fel). A színpad előtt látható a közönség. A 
nézők tudják, hogy palástja és koronája csak a 
színház kelléktárának darabjai.

    </general>
    <problem>

Nem sejted, hogy jelenlegi helyzetedben csak egy szerepet 
játszol. Valódi éned a szerep mögött rejtőzik, és 
sokáig tarthat, amíg ezt beismered magadnak. Mindenesetre 
már gyanakodsz, hogy most nem vagy éppen nagyon valódi 
vagy eredeti, de ebben a pillanatban elegendő, ha tudod, 
hogy fontosságodat csak kölcsönvetted, csak megjátszod. 
Természetesen félsz, hogy leleplezhetnek.
De ki az, aki a maszk mögött rejtőzik?
Ki az, aki egyáltalán még jelen van?

    </problem>
    <way>

Játszd a szerepedet. Menj fel a színpadra, és add elő. 
Ne zavarjon, hogy nem vagy vele azonos. A színpad ebben a 
pillanatban a te világod, tehát játssz olyan jól, 
ahogyan csak tudsz. Számodra ez valahogy hamisan hangzik? 
Ne törődj vele - utadon most ezt követelik meg tőled. 
Tartsd magad olyan fontosnak, amilyen a szereped.

    </way>
    <outcome>

Most úgy játszod szerepedet, hogy már nem azonosítod 
magad vele. Könnyedén veszed a helyzetet, mert tudod, 
hogy egy játék résztvevője vagy csupán. Képes vagy 
kiállni valódi önmagad mellett a többiek előtt is. Ki 
az, aki most már leleplezhetne téged?


    </outcome>
  </card>
  <card>
    <number>27</number>
    <summary>
A Beteg Király

Jelölés: Oroszlán/Szűz, Nap/Merkúr

beteg, mindennapok örömtelensége, kimerültség, 
menekülés a betegségbe, türelem

    </summary>
    <general>
A király letette koronáját, jogarát és palástját, 
és tehetetlenül fekszik az ágyban. Fáradt, szeme 
lehunyva, egy imakönyvbe kapaszkodik, mintha az vigaszt 
nyújthatna, és elvesztett biztonságérzetét 
visszaadhatná. A terem dísztelen, mert az EGÓ-ra nehéz 
idők járnak. A nyomorúságos hétköznapok keserű 
gyógyszere az ágy mellett álló asztalkára van 
készítve.

    </general>
    <problem>

Olyan állapotba menekülsz, amelyet betegségként lehet 
félreértelmezni. EGÓ-d visszautasítja az életet, mivel 
ebben a pillanatban nem gurítanak elé vörös szőnyeget. 
Mégis, mielőtt "királyi lábaidat" a valóság talaján 
megvetnéd, inkább védelmet keresve visszavonulsz, és 
ágynak esel.

    </problem>
    <way>

Számodra, azaz egód számára beköszöntöttek a szürke 
hétköznapok. Napjaid egyformán színtelenek. Olyan 
életszakaszt kell bejárnod, amely nagyon sok kitartást 
és alkalmazkodást követel meg tőled. Tanulj meg 
engedelmeskedni e körülményeknek, és számold a kis 
lépéseket, mert általuk is közelebb jutsz a célhoz. 
Most találkozol az unalom problémájával (az unalom szó 
a német nyelvben - "Langweile" - szó szerint hosszú 
időszakot jelent).

    </way>
    <outcome>

Megtanultad, hogyan legyél türelmes, és most már tudsz 
páciensként viselkedni. Már érted, mi az a "paciencia": 
a szükségszerűségek türelmes elviselése, és a 
kisszerű és átlagos hétköznapok elfogadása.


    </outcome>
  </card>
  <card>
    <number>28</number>
    <summary>
Az Esküvő

Jelölés: Oroszlán/Mérleg, Nap/Vénusz

szerelem, pár, csúcspont, eufória, boldogság a 
kapcsolatban,

    </summary>
    <general>

Egy párt ábrázol a kép, éppen a templomból jöttek ki 
(ahol igent mondtak egymásnak). Ez életük csúcspontja, 
és mindketten boldogan tekintenek a jövő felé. A 
gyermekek virágokat hintenek, mert még mindketten 
"rózsaágyban" pihennek. A piros szőnyeg azt mutatja, ami 
most nem okoz gondot: ebben a pillanatban a két EGÓ 
különös módon egyszerre magasztosul fel - mindkét EGÓ 
egyaránt kiváló és kiemelkedő lehet.
Mindketten szeretik egymást, és egymás felé fordulnak.

    </general>
    <problem>

Megpróbáltad boldogságodat a másik emberen keresztül 
megvalósítani. Elvárod, hogy ő táplálja szerelmedet, 
az ő Napjától szeretnél felmelegedni. Ez nem működhet 
addig, ameddig az egész folyamat egyoldalú, azaz csak te 
kapsz tőle. Azt mondod, hogy te is adtál volna ezért 
valamit neki? Nos jó, akkor cserekereskedelemről van 
szó. De felfedezted-e már szerelmedet - a másik nélkül 
is önmagadban?
Na látod!

    </problem>
    <way>

Utadat csak egy másik emberrel együtt folytathatod. 
Utadon közös tervekről van szó, mert csak valaki 
mással együtt világít a Napod. Együtt megtaláljátok, 
mindenki a maga számára a szív útját. Közösségetek 
jó, de nem könnyű csillagzat alatt áll.

    </way>
    <outcome>

Mást már közös úton haladtok. A szerelem lett a 
vezetőd, és vissza fogsz térni hozzá. Megtalálod 
szerelmedet - a másikon keresztül - saját magadban.


    </outcome>
  </card>
  <card>
    <number>29</number>
    <summary>
A Mágus

Jelölés: Oroszlán/Skorpió, Nap/Plútó

kísérlet az élet létrehozására (élet a lombikból), 
fekete- és fehérmágia,

    </summary>
    <general>

A kép egy boszorkánykonyhát ábrázol minden, az 
alkímiához szükséges felszereléssel együtt: koponya, 
varázskönyvek, mágikus tűz, amelyen a varázslómester 
a Homunculust - a mesterséges életet - készíti. A 
MÁGUS kalapján megfordított pentagrammát visel - az 
alvilág szarvakat viselő urának jelét. A vérvörös 
égen a sötét hatalmakkal kötött szövetség jeléül a 
"fekete Nap" látható.

    </general>
    <problem>

Egy mágikus cselekedet varázsa alatt állsz. Ezt pedig 
nem szabad félreértened. Akkor is, ha te magad 
"áldozatnak" látszol, csak saját mágikus múltad 
köszön vissza. Szellemi bilincsek kötnek meg, az 
életről alkotott hamis elképzelés jegyében éled az 
életed, amely sok erődet és életenergiádat felemészti.

    </problem>
    <way>

Életed egy elképzelés buborékjának fogságában van, 
mint egy Homunculus a varázsló lombikjában. Nagyon sok 
energiát öltél bele, hogy Homunculusszá válj, és most 
eljött az ideje, hogy áldozatot hozz, hogy a lekötött 
energiáidat újra felszabadíthasd. Áldozat és 
elképzelt világod egy részének lerombolása nélkül 
nem juthatsz előre, ördögi körben forogsz, és egyre 
vérszegényebbé válsz. Gondolj arra, hogy csak egy 
képet kell összetörnöd: ami Valódi, az 
elpusztíthatatlan.

    </way>
    <outcome>

Megértetted, hogy teremtmény, és nem a Teremtő vagy. 
Magasabb törvényeknek - nagyobb összefüggéseknek - 
kell engedelmeskedned. Meg fogod találni békédet, és 
saját igazi csillagzatod alatt fogod folytatni utadat. 
Felismered, hogy minden más csillag "Hollywoodból" 
származik - szép képek, látszólagos ragyogás, de 
tulajdonképpen mind csak papírmasé.


    </outcome>
  </card>
  <card>
    <number>30</number>
    <summary>
Fortuna

Jelölés: Oroszlán/Nyilas, Nap/Jupiter

szerencse, szellemi tér, türelem, csillagok felé 
törekvés, mások csodálatának kivívása,

    </summary>
    <general>

Egy középkorú férfi áll egy szántóföldön, és a 
bőségszaru ráhulló szellemi csillagocskáiban fürdik. 
Ahogyan anyagi értelemben a föld is megtermékenyült, 
szellemi értelemben ő is termékennyé válik. Igen, egy 
megtermékenyülési folyamatot láthatunk itt. A férfi 
lehunyja szemét, de nem szemlélődve vagy meditálva 
(mint a VISSZAVONULÁS kártyáján), hanem a kapott 
ajándékon töprengve.

    </general>
    <problem>

Bensőd legmélyén aggasztó bizalomhiányban szenvedsz. 
Optimizmusodat elvesztetted, felismeréseidben már nem 
bízol meg. Az az érzésed, hogy a kozmikus 
bőségszaruról leválasztottak. Nyújtod a kezed, de 
semmi sem hullik bele. EGÓ-d már nem hallgat a benned 
élő, mindig jelenlévő terapeutára - a religióhoz 
vezető hidat leromboltad.
E folyamatnak nagyzási hóbort is lehet a következménye.

    </problem>
    <way>

Utadon egyedül és kizárólag arra a bizalomra van 
szükséged, hogy te vagy az, aki felülről, az Égből 
minden "jót" megkapsz, ami majd végig elkísér 
életedben.
Az Ég számodra az egyedüli gyógyszer és vigasz. Ezzel 
a segítséggel új tapasztalatokat kell szerezned, és 
eddigi határaidat ki kell tágítanod.

    </way>
    <outcome>

Utad megérte a fáradtságot. A bőségszaru újra kiönti 
rád adományait. A felismerések visszatérnek, és azt, 
amit szerencsének (vagy boldogságnak) lehet nevezni, 
újra érezni fogod. Figyelsz arra, hogy a nagyzási 
hóbortod határok között maradjon és éned ne legyen 
túláradó.


    </outcome>
  </card>
  <card>
    <number>31</number>
    <summary>
A Teher

Jelölés: Oroszlán/Bak, Nap/Szaturnusz

vesződség, lelkiismeret, a sors (el)viselése, etika, 
bűntudat, felelősség

    </summary>
    <general>
A képen látható férfi szikár és sovány, a táj 
kietlen. Szaturnusz átvette az uralmat. Kövek és 
sziklák nehezítik meg a meredek utat. A férfi terhe a 
sors nehézségét szimbolizálja, amelyet az embernek 
attól függetlenül viselnie kell, hogy akarja-e vagy sem. 
Csak a bogáncs él meg ilyen sziklás magasságban - mivel 
csak kevés vízre van szüksége és elpusztíthatatlan.

    </general>
    <problem>

Egy kő súlya nyomja lelkedet, lelkiismeretedet. Még nem 
fogadtad el, hogy hosszadalmas, fáradságos úton el kell 
azt távolítanod onnan. A felelősség egyedül téged 
terhel.
Már nincsen apád, aki átvállalja tőled. Egyedül neked 
kell vállalnod tetteidet, és ez nehézzé teszi életedet.

    </problem>
    <way>

Problémáid hegye magas, a megoldások útja meredek. 
Erőbevetést és fáradozást követel meg tőled. Ne 
várj kívülről jövő segítséget. Egyedül te tudod, 
és egyedül neked kell ezt a munkát elvégezni. Készülj 
fel egy nagyon hosszadalmas folyamatra, amelyen 
ellenállással kell számolnod.
Van erőd arra, hogy a felelősséget magadra vállald.

    </way>
    <outcome>

A hegy tetejére érkezve visszanyerted az áttekintést 
és szellemed világosságát. A törvényt és a 
lelkiismeretet életed mércéjévé tetted.
Ahogyan Kant fejezi ki: "a fölötted látható csillagos 
ég és a benned élő lelkiismeret" vezeti majd 
cselekedeteidet.

    </outcome>
  </card>
  <card>
    <number>32</number>
    <summary>
A Zuhanás

Jelölés: Oroszlán/Vízöntő, Nap/Uránusz

árulás a királyi udvarban, összeomlás, fordulat, az 
egó zuhanása,

    </summary>
    <general>

Az UDVARI BOLOND levetette a királyt a trónról, és most 
ő foglalt ott helyet. Természetesen nem a király 
szokásos ülőhelyén, mert ezáltal csak egy új EGÓ 
jönne létre. Nem, ő vigyorogva egyensúlyozik a karfán, 
mert tudja, hogy arról a helyről szokták letaszítani a 
királyokat, és mint ilyen, egy idő után veszélyessé 
válhat. Sohasem jutna egy bolondnak az eszébe, hogy a 
trónra üljön, ezt a királynak engedi át. Tükröt tart 
a letaszított király meghökkent arca elé, mintha azt 
akarná mondani: "Nézd csak, milyen bolond vagy!" A kép 
jobb oldalán egy, még nagyon kicsi madár emelkedik a 
levegőbe. Abban a reményben teszi ezt, hogy a király 
egyszer a szabadság nagy tarka madarává változik.

    </general>
    <problem>

Lezuhantál, és ezt sem megérteni, sem kiheverni nem 
tudod. Nem is sejted, hogy az árulás magasabb 
megbízatásból történik, másokat teszel azért 
felelőssé, hogy megcsaltak és elárultak téged. 
Természetesen az objektivitás szívesen használ fel más 
személyeket, akiknek az a feladatuk, hogy megbízatását 
teljesítsék. A zuhanás jogosan és a magasabb 
szükségszerűségek figyelembevételével történik. Ezt 
akkor is, ha az EGÓ-nak fájdalmat okoz, tudomásul kell 
venni.

    </problem>
    <way>

Utadon egyszer, ahol erre éppen szükség lesz, 
fáradságosan felépített királyi birodalmadat el kell 
hagynod. A megbízatás így hangzik: keresd meg a benned 
élő UDVARI BOLONDOT. Ez pedig csak akkor megy, ha egyszer 
önként veszed a bátorságot ahhoz, hogy felszabadítsd 
magad.

    </way>
    <outcome>

Végül felismered, hogy te is egy UDVARI BOLOND vagy, és 
ezt a szerepet teljesen fel tudod vállalni. A királlyal 
való azonosságtudatod kisebb, az UDVARI BOLOND-dal 
átélt pedig nagyobb lett.


    </outcome>
  </card>
  <card>
    <number>33</number>
    <summary>
A Visszavonulás
Jelölés: Oroszlán/Halak, Nap/Neptunusz

az egó elvesztése, szemlélődés, jelentéktelenség, a 
világ hatásának megszüntetése,
egzisztenciális válság, megsemmisülés érzése

    </summary>
    <general>
A kép egy Buddhát ábrázol, vagyis egy olyan alakot, aki 
nagyon hasonló egy királyhoz (az EGÓ-hoz). Egy kicsi 
trónon ül, és feje körül fényből szőtt koronát 
láthatunk. Csak a világ hiányzik körülötte! Üresség 
veszi körül. Semmi sincsen, amin uralkodhatna, amit 
cselekedhetne, amit megváltoztathatna. A csukott szemek 
befelé tekintenek egy olyan világba, amely végtelenül 
nagyobb, mint az EGÓ világa.

    </general>
    <problem>

Ebben a pillanatban el kell tűnnöd a színpadról, mert 
már nincsen tennivalód. Világod elnéptelenedik, 
színtelenné és szürkévé válik, és senki sincsen, 
akit ezért felelőssé tehetnél. Még saját magadat sem. 
Ne keresd ennek az okait - egyszerűen ez most így van! 
Ebben a pillanatban semmilyen szerepet sem játszol (a szó 
megkettőzött értelmében).
Próbáld meg ezt elfogadni.

    </problem>
    <way>

Ne fáradozz hiába, ebben a pillanatban a Senki Földjén 
vagy. Nem csónakod kormányosa vagy most, hogy 
irányítani tudnád azt, hanem egy tutajon ülsz, és a 
part messze van. Tehát ülj nyugodtan, és egyszerűen 
hagyd magad sodortatni. Itt azt kell megtanulnod, hogy 
léteznek olyan hatalmak, amelyek sorsodat irányítják. 
Ne avatkozz be, ez csak összezavarna.
Tanuld meg, hogyan kell a dolgokat elengedni magadtól. 
Cselekedj a "nem-cselekvés" által.

    </way>
    <outcome>

Eredményképpen megtanulod, hogy a megoldást mindig csak 
a bensődben lehet megtalálni, nem a külvilágban, 
cselekvés által. Most azt is megérted, mit jelent, hogy 
a szemedet becsukod a külvilág számára, és befelé 
figyelve nyitod fel. Nagy lépést teszel előre 
fejlődésedben amely egódat eltörpíti, létedet azonban 
kiszélesíti.

    </outcome>
  </card>
  <card>
    <number>34</number>
    <summary>
Erosz

Jelölés: Kos/Bika, Mars/Vénusz

a nemek vonzása, szex, flört, testi kapcsolat, cherchez 
la femme

    </summary>
    <general>
Két fiatal áll egymással szemben, testük érintkezik. 
Mindketten úgy tekintenek a másikra, mint tükörre, és 
tetszik nekik, amit látnak. Ámor már megfeszítette 
íjának húrját, a többi már a hormonok dolga. A 
háttérben látható párnák azt jelzik, amit a moziban 
finom hegedűszólam jelképez, röviddel a kép 
elsötétedése előtt. A kettőjüket körülvevő 
rózsakert arra utal, hogy a gyengédség és a szépség 
is jelen van, és arra is, hogy közös ügyüket nagyra 
értékelik.

    </general>
    <problem>

A kártya a szexualitásodra (annak problémájára) 
szeretne emlékeztetni. Azt akarja mondani: az embernek 
nemcsak szelleme, teste is van - és ugyanakkor: nem 
egyedül a testével él, szelleme is van.
Mindkettőre figyelmeztethet: vagy túl hosszú ideig nem 
akartál foglalkozni ezzel, úgyhogy lehet, hogy 
lassanként kiszáradsz, vagy pedig egyedül csak ez 
foglalkoztat, és semmi másra nem vagy fogékony (már 
tudod is, hogy melyik változat illik rád). Mindkét 
esetben azt mondja a kártya: törődj a szexualitásoddal! 
Valamilyen formában ez nincs egyensúlyban nálad. Lehet, 
hogy működését gátolod, de az is lehet, hogy 
túlértékeled, Ámor esetleg túllőtt a célon.

    </problem>
    <way>

Utadon most az vált fontossá, hogy új bátorságot 
meríts érzékiséged átdolgozására. Hogy gátlásaidon 
vagy mértéktelenségeden keresztül megtanuld megérteni, 
hogy Ámor a maga módján a két elválasztottat újra 
egyesíteni szeretné.

    </way>
    <outcome>

Fel tudod mérni a szexuális játék hatósugarát, se 
alul, se túl nem értékeled. A szexualitás - ahogyan egy 
bölcs fogalmazott - a világ legszebb mellékes ügye.


    </outcome>
  </card>
  <card>
    <number>35</number>
    <summary>
A Kaloda

Jelölés: Kos/Ikrek, Mars/Merkúr

pletyka, rosszindulatú kibeszélés, rombolás szavak 
által, gáncsoskodás,

    </summary>
    <general>
A két előtérben álló személy egy harmadik 
vétségéről beszél, aki a kalodában áll. Igen, ők 
maguk vitték őt kalodába, és meg vannak arról 
győződve: az amit ez a személy tett, azt ők sohasem 
tennék meg. Közösen elítélik a harmadik személyt, és 
róla beszélnek, nem pedig vele. Egy korcskutya áll a 
kaloda előtt, és jóhiszeműen megugatja az áldozatot. 
Két másik személy élvezettel felolvassa a szégyen 
okát egy céduláról (ez az újság egyik előfutára) 
és mindketten felháborodnak rajta.

    </general>
    <problem>

Lehet, hogy te terjesztesz egy rosszindulatú rágalmat, 
vagy éppen te magad vagy a szavak általi gyilkosság 
áldozata. A kettő közül egyik sem nemesebb a másiknál 
- mindegy, hogy tettes vagy áldozat vagy, éppen a 
pletykálkodás bonyodalmaiba keveredtél, és még nem 
értetted meg ennek az értelmét. Természetesen 
áldozatként tisztábbnak tűnsz magad előtt. De sem így 
sem úgy nem vagy abban az állapotban, hogy belásd, 
mindennek köze van hozzád. Ugyanis mindkét esetben azt 
hiszed, hogy azt, amit terjesztenek, vagy terjesztesz, te 
sohasem tennéd meg.
Ez tévedés!

    </problem>
    <way>

A KALODA szégyenét utadon nem kerülheted ki. Tetteidet 
nyilvánosságra fogják hozni, és jobban tennéd, ha erre 
a nyilvánosságra felkészülnél, sőt, 
együttműködnél vele akkor is, ha ez nagyon nehezedre 
esik, egyébként teljesen felkészületlenül fog 
találni. És az sohasem kellemes.
A legegyszerűbb: ha te magad hozod nyilvánosságra. 
Félelem nélkül állj ki az emberek elé.

    </way>
    <outcome>

Az, amit rejtve tartottál, azért jutott napvilágra, hogy 
végre vállalni tudd. Ha valaki KALODÁBA került, ez azt 
jelenti, hogy rossz tulajdonságait, különösen 
agresszióit, el kell hogy ismerje. Tetteit most 
kívülről is látni lehet.


    </outcome>
  </card>
  <card>
    <number>36</number>
    <summary>
Bűnösség
Jelölés: Kos/Szűz, Mars/Merkúr

nem szándékos cselekedet, jóhiszemű cselekvés, 
projekció,
áldozat-bűnös kapcsolat, bűnösség és ártatlanság

    </summary>
    <general>
Az egyszarvú régóta az ártatlanság szimbóluma. Csak 
egy még ártatlan lány, egy szűz pillanthatja meg vagy 
érintheti meg. A képen látható vadász jóhiszeműen 
azt gondolja, hogy vadat ejt el. Nem látja az állat 
szarvát és így "tévedésből" egy érintetlen lényt 
sebez meg. A vadász feladata az erdők és mezők 
védelmezése, és ez biztosítja a jogot számára ahhoz, 
hogy állatokat öljön. De senkinek a világon nem áll 
jogában megsebezni egy egyszarvút. Ezért - anélkül, 
hogy tudna róla és tehetne ellene valamit - óriási 
bűnnel terheli meg lelkét. Az ég mennydörög és 
haragos rőt színű a bűnbeesés láttán.

    </general>
    <problem>

A benned levő szerepszemélyiség harcol az életéért, 
harcol az ártatlanságáért. Kétségbeesetten keresi 
azokat az okokat, melyek miatt így kellett cselekednie. 
Még nem vagy képes rá, hogy beismerd a tettet, még nem 
tudod kimondani a feloldó szavakat: "Én követtem el!" A 
kötelék, mely összeköti a tettest az áldozattal, 
szíved köré tekeredik, elrabolja lélegzetedet és 
megfoszt szabadságodtól.

    </problem>
    <way>

A bűnösség elkerülhetetlen. Akár az A megoldást 
választod utadon, akár a B-t (bármi legyen is A és B), 
valakit szükségszerűen megbántasz. Nincs lehetőség a 
bocsánatkérésekre és nincs helye az óvatos 
lépéseknek. Csupán egyetlen dolog segíthet: ismerd be a 
bűnödet!

    </way>
    <outcome>

Miért foglalkozol egyáltalán azzal, hogy kérdezel? Az 
ember sorsa úgyis meg van pecsételve. Ezek a delphoi 
jósda szavai és az utad végén álló templomod falán 
is ezeket fogod találni. Elfogadod, hogy a bűnösség és 
ártatlanság csak a paradicsomban létezett a bűnbeesés 
előtt, a Jó és a Rossz tudása előtt, amikor a bűnös 
és az áldozat még egyek voltak.


    </outcome>
  </card>
  <card>
    <number>37</number>
    <summary>
Viszály

Jelölés: Kos/Mérleg, Mars/Vénusz

a nemek harca, összeütközés, csatabárd, a symbolon 
kettétörése

    </summary>
    <general>
Szakadék tátong a nő és a férfi között. A kard a 
két földrészt egyre inkább eltávolítja egymástól, a 
"symbolon" kettétörik. Az ég vörös színű az 
agresszív energiától, ami körüllengi mindkettőjüket. 
A nő karba tett kézzel, elzárkózva áll, önfejű és 
elutasító marad. A férfi dühösen szorítja ökölbe 
kezét, mellyel akár ütni is képes. A rózsa, a szerelem 
szimbóluma, összetaposva hever lábaik előtt.

    </general>
    <problem>

Nem akarsz észrevenni egy viszályt egy kapcsolaton 
belül. Ez jelenthet konfliktust a partnereddel, 
szomszédoddal, barátoddal, vagy családtagoddal. 
Álharmóniával hitegeted magad, félsz a vitáktól és 
az összeütközéstől. Partnered, akit agresszióid 
célpontjává tettél, most ellenségeddé vált. Ez a 
nyomás, amelyet ellennyomással próbálsz egyensúlyban 
tartani, testi szinten is könnyen megjelenhet (görcs, 
fájdalom, láz, vagy izgatottság formájában).

    </problem>
    <way>

Az egyetlen dolog, amit tehetsz, az az, hogy megszabadulsz 
a viszályt okozó körülménytől. Csak nyílt 
összetűzés árán tudsz továbblépni. Kapcsolatodon 
belül ez az út csak nagyon kevés harmóniát nyújt 
neked.

    </way>
    <outcome>

Megtanultál együtt élni a nemek közti 
összeegyeztethetetlen ellentéttel. Ha éned szavát 
követed, amely saját jogait hangsúlyozza, akkor 
mindenképpen elveszíted a "mi" jelentőségét. Ha pedig 
megadod magad az együttes létnek, akkor egy részt fel 
kell áldoznod magadból. Nem lehetséges, hogy a kecske is 
jóllakjon és a káposzta is megmaradjon.


    </outcome>
  </card>
  <card>
    <number>38</number>
    <summary>
A Vámpír

Jelölés: Kos/Skorpió, Mars/Plútó

behatolás a lélekbe, meggyalázás, rabság, áldozat, 
halhatatlanság

    </summary>
    <general>
Egy melankolikus arckifejezésű VÁMPÍR látható a 
kártyán. Távol kell tartania magát a Nap fényétől. A 
Hold sápadt fénye kíséri útján. Bebarangolja az 
éjszaka világát, a tudatalatti világát és lázasan 
keresi azokat, akik életet kölcsönöznek neki. Arca 
fakó, és ő maga is a hozzá hasonló vérszegényeket 
keresi, akiket VÁMPÍRRÁ tehet. Körülötte denevérek 
repkednek, akik hozzá hasonlóan az éj vérszívó 
teremtményei.

    </general>
    <problem>

Egy rész meghalt benned. Ez azt jelenti, hogy valaki 
máshoz kötötted magad. Szemedben ő a tettes és te 
(valószínűleg) az áldozatának érzed magad. 
Reménykedtél benne, hogy feltölt téged élettel, 
részesülni akartál az energiáiból, és most 
csodálkozol, hogy hatalmat gyakorol feletted. Magad 
változtattad magad áldozattá azáltal, hogy magadhoz 
hívtad őt, a betolakodót.

    </problem>
    <way>

Ismerd fel, hogy egy részed ismeretlen számodra. Fedezd 
fel, hogy melyik szerepszemélyiséged süllyedt az 
alvilág sötét birodalmába, hogy onnan vesse ki 
hálóját idegen életekre. Ezt az élősködő lényt 
kell felismerned magadban, mert olyan kötelékeket alakít 
ki, melyek fogva tartanak. E kötelékek között nincs és 
nem is lesz élet soha.

    </way>
    <outcome>

A VÁMPÍR meg fog halni. Tudnod kell, hogy rettegsz 
ettől, de ez fogja meghozni számodra a gyógyulást. Ez 
nem totális halál: a VÁMPÍR, aki egy részedet 
elrabolja, a felszínen - a tudatosság fényénél - 
elpusztul, helyet adva ezzel egy új kezdet számára.


    </outcome>
  </card>
  <card>
    <number>39</number>
    <summary>
A Keresztes Lovag

Jelölés: Kos/Nyilas, Mars/Jupiter

vallási vita, egy misszió agresszív védelme, harc a 
szakadárok ellen, a meggyőzés hatalma

    </summary>
    <general>
A képen egy "szent harcos" látható, aki tudja, hogy 
Isten nevében és hitetlenek ellen harcol. A hitetlenek 
mindig a másként gondolkodók, tehát azok, akiknek hite 
különbözik az övétől. Kardja és lova a magasba 
lendül, megsemmisítheti a világ alantas (ő legalábbis 
így gondolja) templomait, megölheti a hitetleneket, 
hiszen tudja, hogy tetteiért egyszer majd jutalmat nyer. A 
pajzsán lévő kereszt megmutatja, hogy kinek a nevében 
hajtja végre "szörnyű kötelességét". Meg van 
győződve róla, hogy "szent háborút" folytat.

    </general>
    <problem>

Jobb belátásod ellenére cselekszel, elnyomod magadban 
már kialakult véleményedet, és kardodat a (vélt) 
másként gondolkodók ellen fordítod. Helyes, valós 
véleményednek akarsz érvényt szerezni (legalább is 
így gondolod) és nem veszed észre, hogy ez a 
vállalkozásod csak leplezi azt a szándékodat, hogy 
harcolhass és rombolhass. Agressziódat szép szavakba 
burkolod, melyeket ugyanakkor nem fordítasz magad ellen.

    </problem>
    <way>

Egyszer már venned kell a bátorságot ahhoz, hogy kiállj 
a véleményed mellett, még akkor is, ha ez azt jelenti, 
hogy küzdened kell érte. Nem elegendő a puszta 
belátás, a probléma megértése, ha nem vagy kész arra, 
hogy azt tettekkel is valóra váltsd. Természetesen nincs 
értelme küzdeni valami ellen - csak valamiért.

    </way>
    <outcome>

Cselekedeteidet a józan belátás és a megértés fogja 
irányítani. Már nem elvakult agressziód diktálja 
számodra, mit tegyél, hanem a meggyőződés ereje. Már 
tudod, hogy túlságosan könnyű önmagad ellen küzdeni, 
saját tükörképeddel viaskodni.


    </outcome>
  </card>
  <card>
    <number>40</number>
    <summary>
A Meghiúsulás

Jelölés: Kos/Bak, Mars/Szaturnusz

hiábavaló fáradozás, tiltás, a végzet hatalma, 
bezártság, zabla, a hatalomtól elszenvedett vereség

    </summary>
    <general>
Egy nyers, durva HARCOS megpróbál kihúzni egy kardot egy 
kőből. Az arcán meglátszik, mennyire erőlködik. De 
sejtjük, hogy nem jogos tulajdonosa a kardnak, így nem is 
sikerülhet neki. Hiábavalóan fáradozik.

    </general>
    <problem>

Pillanatnyilag fejjel akarsz nekirohanni a falnak, mert nem 
veszed tudomásul, hogy bármekkora legyen is az energiád, 
nem tudsz vele célt érni. Az ajtó, melyet ki akarsz 
nyitni, nem létezik a valóságban, csupán oda van 
festve. A sors ellen küzdesz, és ezt a harcot nem 
nyerheted meg!

    </problem>
    <way>

Add fel! A döntés nem rajtad áll. Nem tudod kirántani a 
kardot a hüvelyből, azon egyszerű oknál fogva, hogy ez 
nem is a te kardod. Úgyhogy hagyd abba a hiábavaló 
próbálkozást. Csak elpazarolod az energiáidat.

    </way>
    <outcome>

Megtanulod energiáidat harmóniába hozni a sors 
követeléseivel. Ez azt jelenti, hogy szubjektív vágyad 
utat enged egy magasabb rendű célnak, és energiáidnak 
újra szabad folyást engedhetsz - ezúttal egy új 
irányba.


    </outcome>
  </card>
  <card>
    <number>41</number>
    <summary>
A Bajkeverő

Jelölés: Kos/Vízöntő, Mars/Uránusz

viszályt szító, gonosz manó, idegesítő, bosszantó, 
elűző, vásott ördögöcske, furfangos, cselszövő, 
szövetséges

    </summary>
    <general>
A képen Rumpelstielschen, a mesefigura látható, aki 
undorító törpeként ugrál éjszakai tüze körül, 
nevét féltve őrzi, és kigúnyolja a szemlélőt. A 
helyszín a késő éjszakai erdő, tehát akkor éber, 
amikor más alszik vagy álmodik. Le kell ereszkednünk 
erre a félelemkeltő helyszínre, hogy találkozhassunk 
vele. Ami nem jelenti azt, hogy nincs jelen a szobánkban 
is, bizony ő ott van, csak éppen láthatatlanul. Magának 
a figurának is létezik két szövetségese: a 
teknősbéka és a légyölő galóca. A cselszövők és a 
sámánok mindig is igénybe vették mindkét külső 
segítséget.

    </general>
    <problem>

Egyik belső szerepszemélyiséged az idegeiden - vagy 
másén - táncol, anélkül, hogy ezt észrevennéd. 
Hatalmas széthúzó ereje van, és a hátad mögött 
terveket szövő árulóként, bajkeverőként és az 
idegekre menő belső erőként furakodik közéd és a 
külvilágod közé. Lehetséges, hogy ezt a 
szerepszemélyiséget külső személyként éled meg, de 
csak azért ölt tested másban, mivel magadban nem veszed 
őt tudomásul.

    </problem>
    <way>

Keresd meg saját bajkeverő törpédet! Fedezd fel azokat 
a titkokat, melyeket ez az összetöpörödött emberke 
magában (így benned is) hordoz, keresd meg, mi 
motiválja. Egyik célja egészen bizonyosan az, hogy egy 
benned rejlő elöregedett dologtól megszabadítson. Menj 
be tehát a sötét erdőbe és tudd meg a nevét!

    </way>
    <outcome>

Utad végén ezt a kis szerepszemélyiséget 
szövetségeseddé tetted. Már nem függsz mások 
véleményétől. Most már - vele együtt - szabadon 
járhatod az utadat, már nem érzed kötelességednek, 
hogy mások elvárásainak mindenáron megfelelj, hogy 
szeretetüket mindenáron megszerezd. Független és szabad 
lettél.


    </outcome>
  </card>
  <card>
    <number>42</number>
    <summary>
A Szent Őrült

Jelölés: Kos/Halak, Mars/Neptunusz

szélmalomharc, "vesztes", világ lustája, gyanútlanság, 
alvó katona, enerváltság, hősi álmok, Parszifál

    </summary>
    <general>
Egy HARCOS a fának támaszkodva álmodozik. Álmában 
megjelenik egy káprázatos lovag, egy bátor harcos. Ha 
figyelmesebben megszemléljük a fekvő lovag 
felszerelését és öltözékét, láthatjuk, hogy igen 
elnyűtt, a kardja rozsdás és csorba. A fa mögött vár 
rá hűséges szamara, hiszen lóra már régóta nem telik 
neki.
A férfi álmaiból él, azokból találkozik. Különben 
sincs nagy szüksége az evésre - miért is lenne? Ő Don 
Quijote, a "bús képű lovag".

    </general>
    <problem>

Nem tudod elfogadni, hogy pillanatnyilag nincs elegendő 
energiád ahhoz, hogy szembeszállj a világgal. 
Pillanatnyilag te vagy a vesztes. Valószínűleg fáradt 
és erőtlen tested is azt tükrözi, hogy nincs meg benned 
az ösztönző erő. Úgy véled, az a megfelelő kiút, ha 
álmaidban és fantáziádban erős nyertesnek képzeled el 
magad. De ez az álmod csupán illúzió.

    </problem>
    <way>

Ebben a folyamatban meg kell tanulnod lemondani a 
vetélkedésről és a harcról. A te feladatod az, hogy 
teljesen egyedül találj rá láthatatlan utadra, 
anélkül, hogy mások megerősítését keresnéd.
Távolodj el az élet hadszínterétől és a keresés 
útját járd, ne pedig a viszálykodásét és 
háborúskodásét. Tanulj meg cselekedni anélkül, hogy 
cselekednél.

    </way>
    <outcome>

Megtanultad tisztelni mindkét világot. Már nem 
fárasztod magad azzal, hogy szélmalomharcot vívj, sem 
azzal, hogy fellegvárakat építs, melyek összeomlásra 
vannak ítélve. Egyik lábaddal az "itt és most"-ban 
állsz, a másikkal az időtlenség világában, és 
megértetted, hogy nincs miért megküzdeni.


    </outcome>
  </card>
  <card>
    <number>43</number>
    <summary>
Az Aranyszívű Leány

Jelölés: Bika/Ikrek, Vénusz/Merkúr

Hamupipőke, női vetélytárs, értékek bemutatása, 
Szurkos Mari, kékharisnya, a "szép" és a "csúnya"

    </summary>
    <general>
A képen két nő látható, akik a szabad természetből 
(tehát kívülről) jönnek be egy városkapun keresztül 
a városba (tehát befelé). Egyikük színes ruhát visel 
és csinos, mutatós, a másikuk észrevétlen és fakó. 
Az egyik ékszert hord és ezzel a szépségét 
hangsúlyozza, a másik egy könyvet tart kezében, mintha 
ezzel igyekezne intellektualitását fitogtatni. 
Tulajdonképpen kis is cserélhetnék egymással 
külsődleges tárgyaikat (ruhájukat, ékszerüket, 
hajukat), akkor is ugyanaz maradna a problémájuk és maga 
a jelenség is, csak ezúttal pontosan megfordítva.

    </general>
    <problem>

Mélyen belül kisebbrendűnek érzed magad. Alacsony 
önértékeléstől szenvedsz, vagy azért, mert azt 
gondolod, hogy valaki a környezetedből fakóvá és 
észrevétlenné tesz, vagy mert már egész életedben 
ilyen voltál. Mindkét esetben összehasonlításnak, és 
versengésnek teszed ki magad, amelynek során hosszú 
távon csak vesztes lehetsz. Amíg azon fáradozol, hogy 
vonzóbbnak látszódj és külső értékeket 
gyűjtögess, addig fogoly maradsz a látvány szintjén - 
bár ezt még magadnak sem mered bevallani. Az az érzésed 
, hogy te vagy a vesztes.

    </problem>
    <way>

Utad jelentős részét a versenyszerű viselkedés helyes 
megfigyelése teszi ki. Kivel vagy mivel ékesíted úgy 
magad, hogy másnak látszódj, mint amilyen valójában 
vagy? Nyíltan nézz szembe saját értékeiddel!

    </way>
    <outcome>

Amikor megoldottad a problémádat, láthatod, hogy 
önértékelésed megjelenítése csupán egy színpadi 
szerep. Te vagy a színész. Csak rajtad áll, hogy tovább 
akarod-e játszani a szerepedet vagy búcsút intesz neki. 
Bármelyiket is választod, egyiknek sincs túlzott 
jelentősége.


    </outcome>
  </card>
  <card>
    <number>44</number>
    <summary>
A Ragaszkodás

Jelölés: Bika/Szűz, Vénusz/Merkúr

mohóság, gyarapodás (hízás), a materiális világ mint 
védőfal és börtön, önmagát bebiztosítás

    </summary>
    <general>
Egy kövér nő ül egy asztalnál és fémpénzoszlopokat 
tornyoz fel maga előtt. Az oszlopok lassan már 
védőbástyát képeznek előtte, amely mögött a nő 
úgy gondolja, biztonságban van. El lehet képzelni, hogy 
hamarosan teljesen eltűnik a pénzhalom mögött, és 
akkor börtöne tökéletessé válik. Már tetetett 
rácsot az ablakára, hiszen bárki ellophatja tőle 
féltett kincseit. Természetesen jó oka van a védelem 
ilyen formájára - de hamarosan ez lesz az egyetlen dolog 
(na és a pénze), ami megmarad számára. Látogatói 
nincsenek, csak azok jutnak be a börtönébe, akik a 
kincsére vágynak, és nem őrá.

    </general>
    <problem>

Falat építettél magad köré, és biztonságvágyad és 
félelmed miatt görcsös ragaszkodásod rabszolgájává 
lettél. A mértéktelenség itt nagyon fontos szerepet 
játszik. Bár azt gondolod magadban: minél több, annál 
jobb, de ettől valójában egyre merevebbé válsz, egyre 
mozdíthatatlanabb leszel. Gondolkozz el ezen a bölcs 
mondáson: "A biztos szóra a Pokol válasza csak a 
vihogás." Mindent összevetve: pénzproblémáid vannak!

    </problem>
    <way>

Ellenőrizd utad során, hogyan próbálsz külső 
értékekben támaszra találni, melyek útközben gyakran 
csak akadályoznak, és nehezítik továbbhaladásodat. 
Ismerd fel ezért a tornyokat (pénzből vagy másféle 
javakból megépítve), melyeket te hoztál létre, és 
ellenőrizd, milyen biztonságot remélsz tőlük 
valójában. Ellenőrizd, mi az, aminek még van értelem 
és mi az, ami már értelmetlen teher.

    </way>
    <outcome>

Kétségtelen, hogy a materiális világnak megvan a maga 
helye és ideje. Megtalálod ennek a szerepszemélyiségnek 
a kiegyensúlyozott (és nem korlátozó) 
megközelítését. A biztonságnak megvan a maga valódi 
értéke, de ez önmagában még nem végcél.


    </outcome>
  </card>
  <card>
    <number>45</number>
    <summary>
Az Aranykalitka

Jelölés: Bika/Mérleg, Vénusz/Vénusz

kapcsolat mint börtön, a partner mint tulajdon, 
féltékenység, a partner megvétele, hűség

    </summary>
    <general>
Egy gazdagon és csinosan öltözött nő ül egy 
kalitkában. Partnere tartja kezében arany börtöne 
kulcsát. A nő semmiben sem szenved hiányt, jól érzi 
magát, kényelmesen ül a börtönben. Mindene megvan, 
amit csak megkíván, egyetlen dolgot kivéve: a szabad 
tér, a szabadság. Ez az ára annak, amit biztonságáért 
fizetnie kell. Ha jobban megnézzük, sejthetjük, hogy 
kissé búskomor (és valószínűleg kissé kövérebb) 
lett.

    </general>
    <problem>

A "megvásárolni" és "megvásárolva lenni" - keserű 
aspektusai kapcsolatodnak. Az ilyenfajta partnerkapcsolat 
birtoklásra és féltékenykedésre van ítélve. Nem vagy 
szabad, nem számít, hogy "tulajdonos" vagy "tulajdon" 
vagy-e. Egy aranykalitka börtönében élsz, és idővel 
egyre lustább és mozdíthatatlanabb leszel. Drágán 
fizettél "biztonságodért".

    </problem>
    <way>

Az a feladatod, hogy kapcsolatodat (vagy barátságodat) 
fontosabbá és értékesebbé tedd. "Be kell ruháznod" 
ebbe a kapcsolatba, el kell fogadnod a szabadság 
elvesztésének lehetőségét, különben biztos alapok 
és termékeny talaj nélkül marad. Csak egy kapcsolaton 
belül van rá lehetőséged, hogy értékproblémád és 
féltékenységed okait megtaláld.

    </way>
    <outcome>

Utad elvezet ahhoz a felismeréshez, hogy a kalitkád 
ajtaja sohasem volt bezárva. Akik összetartoznak és 
melegséget árasztanak egymás felé, nem kell, hogy 
elszigeteljék magukat és hogy állandóan biztosítsák 
egymást szerelmükről. A hűség csak addig része egy 
kapcsolatnak, amíg lehetséges a kölcsönös 
megtermékenyítés és növekedés. Ennek is megvan az 
ára, hiszen ez minden esetben a szabadság elvesztését 
jelenti.


    </outcome>
  </card>
  <card>
    <number>46</number>
    <summary>
A Bábu

Jelölés: Bika/Skorpió, Vénusz/Plútó

Barbi baba-szindróma, távvezérelt érzékiség, 
tökéletes megjelenés, megszállott vonzódás a 
materiális formák iránt, emésztési nehézségek

    </summary>
    <general>
A kártya felületes megszemlélésekor azt hihetnénk, 
hogy egy finom, szép, fiatal táncosnőt látunk. De ha 
jobban megnézzük, észrevehetjük a vékony fonalakat, 
amelyek az alakot mozgatják. Bár ez egy Skorpió-kártya, 
a Plútót, a legfontosabb szereplőt nem látjuk a képen. 
Úgymond láthatatlanul ül a kép fölött és azokat a 
vékony fonalakat mozgatja, amelyek a fiatal nőt 
fokozatosan egy "édes" bábuvá alakítják. A csábító 
jól megbújik a művi cukorszínek mögött is, pedig 
máskor vörös és fekete színei rögtön elárulják őt.

    </general>
    <problem>

Láthatatlan szálakon függsz. Megpróbálsz egy képhez 
hasonlítani, anélkül, hogy tudnád. Metaforikusan 
kifejezve "lárvává" akarsz válni. Az Alvilág Istene 
olyan mesterien elvarázsol, hogy képtelen vagy 
különbséget tenni kép és természetes forma között. 
Olyan ez, mint egy vírus, ami benned élősködik és 
aminek olyan hosszú a lappangási ideje, hogy már nem is 
emlékszel, mikor és hol fertőzhetett meg.

    </problem>
    <way>

Hihetetlenül nehéz feladat előtt állsz. Próbálj meg 
rájönni, hogy a természetellenes képek mikor fertőztek 
meg annyira, hogy bábuvá váltál. A feladatod abban 
áll, hogy kibújj ebből a szerepből, hogy levetkőzd ezt 
a bábu-éned, és hogy visszatalálj valódi 
egyéniségedhez. Ez azért nem könnyű feladat, mivel 
mindig fennáll annak a veszélye, hogy az átalakulás 
után, anélkül, hogy észrevennéd, a következő 
élettelen képbe bújsz.

    </way>
    <outcome>

Megtalálod a magad egyéni, egészen individuális, a 
személyiségednek legmegfelelőbb értékeit. Már nem 
kell saját elképzeléseid fonalától vezérelten 
cselekedned, más sem rángathat kötélen. Utad kivezet a 
mások által uralt képzetekből, a külsőségek 
csapdájából, és az olyan értékekből, melyek nem 
felelnek meg neked.


    </outcome>
  </card>
  <card>
    <number>47</number>
    <summary>
Anyag és Szellem

Jelölés: Bika/Nyilas, Vénusz/Jupiter

szellemi javak áruba bocsátása, ezoterikából 
kovácsolt üzlet, a boldogság megvásárlása, szekta

    </summary>
    <general>
Ifjak egy csoportja értéktárgyakkal vásárolja meg 
magának a templomba való belépést. Csak miután a 
tárgyakat átadták, léphetnek be a szentélybe. A mester 
(Nyilas) a bejárat előtt áll, és szent mormolással 
biztosítja számukra a bölcsességhez vezető utat. 
Nézeteiből, gondolataiból üzletet csinál, 
valószínűleg mivel ő maga is vásárolta azokat, és 
most kiskereskedést nyit az "áruiból". Mindez nem is 
lenne baj, ha temploma homlokzatán a "Kereskedés a 
szellem gyümölcseivel" felirat állna.

    </general>
    <problem>

Éppen azon vagy, hogy fontos meglátásokat vásárolj meg 
magadnak, vagy adj el másoknak. Ez azt jelenti, hogy amit 
saját szellemi tulajdonodként körbehordozol, az 
valójában nem is a tied. Még nem kezdte el a lelkeden 
keresztül vezető útját, ezért még mindig árucikk 
jellege van, és értékes gyöngyszemként arra szolgál, 
hogy azzal egódat díszítsd. Talán még kereskedést is 
akarsz nyitni, ahol ezt az értékes dolgot áruba 
bocsátod. De minden csak pillanatnyilag okoz problémát 
neked, mivel még nem tudod, hogy csak beképzeled 
magadnak, hogy amit vettél vagy eladtál, azt már meg is 
értetted.

    </problem>
    <way>

A bölcs gondolatok általában oda vezetnek, hogy valamit, 
ami most körülvesz, vagy aminek foglya vagy, és 
számodra igen értékes, el kellene engedned. Az utad 
áldozatot követel, és ez valamilyen anyagi áldozat 
lesz. Ismered a mondást: "nem használhatod a tyúk egyik 
részét arra, hogy neked tojást tojjon, a másikat pedig 
arra, hogy levest főzz belőle"; utadon a tyúkot, amelyik 
eddig aranytojást tojt neked, valószínűleg el kell 
engedned.

    </way>
    <outcome>

Most már tisztában vagy vele, hogy gondolataid, szellemi 
teremtményeid olyan értékek, melyek csak rád nézve 
igazak. Senki más nem vásárolhatja meg őket tőled, és 
te sem adhatod el őket másnak. Saját magad kell, hogy 
létrehozd őket, úgymond a saját kétkezi munkáddal.


    </outcome>
  </card>
  <card>
    <number>48</number>
    <summary>
A Teremtés felelősségérzete

Jelölés: Bika/Bak, Vénusz/Szaturnusz

a világ iránt érzett felelősség, teremtő és 
természet, gondoskodás és figyelem, haszonélvezet, 
törődés a függőségben levőkkel és a gyengékkel

    </summary>
    <general>
A képen egy férfit látunk, aki Assisi Szent Ferencre 
emlékeztet. Ő testesíti meg az embernek a természet és 
a teremtés iránti szeretetét. Ő a pásztoruk és jó 
barátjuk, ápolja és védi őket. Mint a természet 
része - és mint erősebb lény - felelősséget érez 
minden gyenge és függőségben lévő élőlény iránt. 
A termékeny talaj, melyen jár, épp olyan magától 
értetődően gondoskodik róla és ad táplálékot 
számára, mint ahogyan ő is gondoskodik a természetről.

    </general>
    <problem>

Van a környezetedben egy teremtmény (állat, növény 
vagy akár egy segítségre szoruló személy), aki vagy 
ami gyenge, és a segítségedre szorul. Figyelmetlen vagy, 
és nem törődsz vele, hogy gondoskodásod nélkül 
elszárad és elpusztul. Az a feladatod, hogy gondoskodj 
róla és törődj vele. Ez a gondoskodás mind a 
természet nagyobb összefüggéseire, mind a saját 
testedre vonatkozhat. Valamilyen ponton felelőtlenül 
cselekszel. Mindaddig nem szabadulsz a szellemi 
nélkülözés és üresség érzésétől, amíg fel nem 
idézed ezt magadban.

    </problem>
    <way>

Közbe kell lépned másokért, a világért, a 
természetért. Utad során meg kell tanulnod vállalni a 
felelősséget a gyengékért (illetve a tőled függő 
lényekért). Ez lehet akár állat, akár növény, de 
lehet egy emberi lény is, akinek szüksége van a 
védelmedre. Nem tudsz továbbhaladni utadon mindaddig, 
míg feléjük nem fordulsz, és nem gondoskodsz róluk.

    </way>
    <outcome>

Most megismerkedtél a benned levő Assisi Szent Ferenccel. 
Szinte észrevétlenül és akaratlanul felébredt benned 
egy rész, amely jót akar cselekedni a világ összes 
teremtményével. Kész vagy felelősséget vállalni és 
harmóniában érzed magad a természettel.


    </outcome>
  </card>
  <card>
    <number>49</number>
    <summary>
A Búcsú

Jelölés: Bika/Vízöntő, Vénusz/Uránusz

száműzetés a szülőföldről, számkivetettség, 
hirtelen materiális változás, a kívülálló, 
helyváltoztatás, egy barátság vége (egy barát 
elárulása)

    </summary>
    <general>
Szétrombolt házakat és két embert látunk, akik 
ingóságaikkal és javaikkal két különböző irányba 
tartanak. Az eget keresztülmetsző villámlás azt 
mutatja, hogy nagyon hirtelen keletkezhetnek ilyen 
szituációk, és hogy mennyire ki tudják robbantani az 
embert környezetéből, a barátságból, azért, hogy 
álmot hozó biztonságából felébredjen, és új 
helyzetekben ismét kipróbálhassa magát.
A két embernek búcsúznia kell egymástól.

    </general>
    <problem>

Szeretnél környezeted védőfalai között maradni, de 
életed egy szakaszában túlságosan "elnehezültél". 
Fennáll annak a veszélye, hogy gyökereid olyan mélyre 
nőnek, hogy soha nem lesz újra erőd ahhoz, hogy 
elszabadulj. Ezért rendelte el a sors számodra a 
száműzetést. Ez segíti majd a szabadság felé vezető 
átkelésedet, és ezáltal további fejlődésedet.

    </problem>
    <way>

Fel kell adnod a biztonságodat és esetlegesen barátaidat 
is (vagy számodra fontos emberek csoportját). Néhány 
élethelyzeted és kapcsolatod túlságosan elavult, már 
nem tudsz tanulni belőlük semmit. Nincs mit tenni, 
tovább kell vándorolnod, és "új partok" felé evezni.

    </way>
    <outcome>

A számtalan búcsú révén most már tudod, hogy a 
biztonság nem az anyagi formákban található meg. 
Elfogadod a szabadság és a valakihez tartozás 
váltakozását, az apály és a dagály váltakozó 
ritmusát, a "kötés" és "oldás" kettősét. 
Mindkettőnek eljön az ideje és megvan a maga értéke. 
Csak az találja meg a békéjét, aki együtt tud 
változni az időkkel és felvállalja sorsát.


    </outcome>
  </card>
  <card>
    <number>50</number>
    <summary>
A Szellem Kertje

Jelölés: Bika/Halak, Vénusz/Neptunusz

világ a világ mögött, otthontalanság, 
gyökértelenség, Hamupipőke-szindróma, érzéketlenség 
az anyagi világ iránt, a látható világ mint hasonlat

    </summary>
    <general>
Egy fiatal nő egy kertben éppen egy bokrot ültet el. 
Teljesen magába fordul, mert itt játszódnak le benne az 
álmai, csodálatos képek formájában. Tündérek 
táncolnak a kertjében, virágok beszélnek vele, a 
szellemek kertjében él és elmerül képei világában. 
Tudomásul veszi, hogy létezik egy reális világ, de ez 
távolról sem jelenti számára azt, mint személyes 
belső világa, a mesék birodalma.

    </general>
    <problem>

Anélkül, hogy tudnád, ábrándokba merülsz, arra 
vársz, hogy ezek teljesüljenek, és ezáltal menekülsz a 
realitások elől. Ezek az álmok olyanok, mint a 
kábítószer, melyek egyre inkább elidegenítenek a 
világtól, és amelyektől mégsem tudsz megválni. Egy 
olyan hamis valóságba ringatnak, ami nem is létezik itt 
a Földön, és mindenekelőtt: melyek passzívvá tesznek 
téged.

    </problem>
    <way>

Egy nagyon fontos lépés az életedben, hogy egyszer el 
kell hagynod mindazt, amit hazának és otthonnak nevezel, 
és útra kell kelned. Ehhez gyakran hozzátartozik az is, 
hogy tulajdonod nagy részétől el kell szakadnod, mivel 
ezek az anyagi dolgok túlságosan lekötnek téged. Ilyen 
kolonccal a lábadon csupán álmodozni vagy képes, de 
továbbmenni már nem.

    </way>
    <outcome>

"Minden megnyilatkozás a földön csupán metafora." 
Végül megértetted, mit is jelent ez a mondat teljes 
mélységében. Nincs már szükséged arra, hogy hatalmi 
játékokat játssz, hanem vizsgáld meg passzívan a 
metaforákat - és fel fogod ismerni bennük magad.


    </outcome>
  </card>
  <card>
    <number>51</number>
    <summary>
A Stratéga

Jelölés: Ikrek/Szűz, Merkúr/Merkúr

entellektüel, kontroll, taktikázás, tudomány, a fej 
által irányított élet, diplomata, okság (az ok és 
okozat törvénye)

    </summary>
    <general>
Egy idősebb férfi ül dolgozószobájában, önmagával 
sakkozik, és minden lépést gondosan előre megfontol. 
Élete is ilyen: előre megszerkesztett és ellenőrzött. 
Az asztala alatt azok a játékfigurák fekszenek, 
melyekkel már régóta nem játszik: az érzelmek és a 
tudatalatti "gonosz" lánykái és fiúi. Csak arra 
várnak, hogy végre ők alakíthassák a fenti világ 
menetét, és hogy a fenti sakkbábukat a kellő 
pillanatban jól megtáncoltassák.

    </general>
    <problem>

Életedet pillanatnyilag szárazdokkban éled. Elkaptál 
egy vírust, melynek neve "értelem" vagy "racionalitás". 
Az érzések vizét csak könyvekből ismered, és 
megpróbálod csak a fejedet használni, hogy világodat 
megértsd. Ez egy ideig menni is fog, de ez alatt az idő 
alatt nem élsz. Múmiává száradtál és minden szó, 
amit kiejtesz a szádon, valahogy porosan hangzik.

    </problem>
    <way>

Cselekedj okosan, és csak akkor kezdj bele, ha jól 
átgondoltad a dolgokat! Tervezd meg gondosan a 
lépéseidet - ne hagyd, hogy érzelmeid elragadjanak! Adj 
időt magadnak és nézz jól körül. Már most gondolj 
rá, hogy minden cselekedetednek holnap következményei 
lesznek, hogy az okot hatás követi, ezért próbáld meg 
előre meglátni ezt a hatást!

    </way>
    <outcome>

Sok minden tisztázódik és rendeződik majd. A 
legfontosabb, hogy életed folyamát jobban megértsd. Meg 
fogod érteni az ok és okozat egységét, tehát megérted 
azt, hogy mely okok idéznek elő egészen biztosan 
bizonyos hatásokat, és alkalmazkodsz hozzájuk.


    </outcome>
  </card>
  <card>
    <number>52</number>
    <summary>
Hiúság Vására

Jelölés: Ikrek/Mérleg, Merkúr/Vénusz

látni és láthatóvá válni, az egót felértékelő 
kapcsolat, az idő múlatása, valakivel közösen tenni 
valamit, hasonlóságok

    </summary>
    <general>
A képen egy piac látható, amelyen párocskák 
sétálgatnak. Üdvözlik egymást, megnézik a másikat, 
és azt akarják, hogy őket is megnézzék. Nem 
örömteli, színes kavalkád ez, hanem inkább egy enyhén 
unalmas oda-vissza séta a piacon, hogy valahogyan elteljen 
az idő. A tompa színek az egyhangúságot emelik ki, és 
azt akarják jelenteni, hogy ne számítsunk lelki-szellemi 
mélységekre és magasságokra.

    </general>
    <problem>

Kapcsolatod (vagy a kívánt kapcsolatod) pillanatnyilag 
tartalmatlan és üres, mert ez az egód kívánsága. 
Minden energiádat a felszínen éled ki, ott akarod 
felékszerezni magad, és tetszetősnek látszani. Vagy 
valakinek a "dísztárgyává" váltál, vagy te magad 
használod fel partneredet arra, hogy megnövelje egódat. 
Együttlétetekben nincsenek lelki mélységek, csak unalom 
és kedvetlenség, amit megpróbáltok "játékokkal" 
áthidalni.

    </problem>
    <way>

Partnerkapcsolatod egy szokványos, átlagos szakaszába 
érkezett: nincsenek benne sem magasságok, sem 
mélységek. Csak éltek egymás mellett. Ez jelenleg 
problémád megoldása szempontjából az egyetlen helyes 
út. Így talán megteremtheted a békét és a csöndet 
ahhoz, hogy lazíts a szorító kötélen (hogy 
ellazulhass). Ez távolságot adhat, amelyre most 
szükséged van ahhoz, hogy objektíven láss.

    </way>
    <outcome>

A megjelenés, a külsőség fontos része életednek, így 
a kapcsolataidnak is. Hozzátartozik a játékhoz, és már 
megtanultad, hogyan játszd ezt a játékot anélkül, hogy 
túl nagy jelentőséget tulajdoníts neki.


    </outcome>
  </card>
  <card>
    <number>53</number>
    <summary>
A Furulyás

Jelölés: Ikrek/Skorpió, Merkúr/Plútó

becsapottság, szuggesztió, propagandista, 
rábeszélő-művész, vásárlási mánia, reklám 
(képek, melyek azért készültek, hogy elvarázsoljanak)

    </summary>
    <general>
Egy színes ruhába öltözött furulyás embereket vezet 
ki a város magányából, de senki sem tudja, hogy hová 
tart. A muzsikát hallgatókat csábítja a szép zene és 
- mintha transzban lennének - védett életüket feladva 
követik őt az ismeretlen csábításába. A gond nem az, 
hogy elhagyják városukat, ez a megfelelő időben minden 
embernek jót tesz. A probléma abban áll, hogy nem azért 
kelnek útra, mert meg akarják tapasztalni a szabadságot 
és a függetlenséget, hanem azért, mert egy olyan 
ötletet követnek, amelyet láthatatlan hatalmak tettek 
vonzóvá számukra. És ami a legfontosabb: ezek a 
láthatatlan erők mindig mást akarnak, mint amit te.

    </general>
    <problem>

Anélkül, hogy sejtenéd, becsapott egy ember vagy egy 
ötlet. Ez az esemény börtönbe zárt, az andalító és 
csábító zenétől nem tudsz szabadulni. Sajnos nincs 
senki, aki az árbochoz kötözhetett volna, ahogyan azt 
Odüsszeusszal tették, így nincs semmi, ami megvédene a 
Szirének édes, csábító énekétől.

    </problem>
    <way>

Utadon nem tudod megállni, hogy ne kövesd a furulya édes 
hangjait, még akkor is, ha hónapok vagy évek múlva csak 
üres ígéreteknek bizonyulnak. Minél inkább rájössz, 
hogy mi a különbség a szép ötletek és az élet 
között, annál kevésbé esel a jövőben a csábítások 
csapdájába, és annál kevésbé lehet rád erőltetni 
valamit, és te sem fogod ezt tenni másokkal.

    </way>
    <outcome>

Utad végén rájössz, hogy nem kaptad meg azt, amit 
megígértek neked. Tehát most már megérted, hogy valaki 
mézesmadzagot húzott el az orrod előtt, és lehet, hogy 
most becsapottnak érzed magad. De az igazság az, hogy 
elhagytad ugyan a karosszéked, de vezető nélkül 
indultál el, és ezért kellett ennek az egésznek 
megtörténnie!


    </outcome>
  </card>
  <card>
    <number>54</number>
    <summary>
Mester és Tanítvány

Jelölés: Ikrek/Nyilas, Merkúr/Jupiter

tanulás és tanítás, szellemi zuhanás, örök diák, 
szélhámos, szellemi függetlenség

    </summary>
    <general>
A képen egy MESTER és egy TANÍTVÁNY látható egy 
templom kertjében. A jupiteri színekbe öltözött mester 
nyugodtan áll, és tanítványát figyeli. A fiatal férfi 
előtte térdel, és az evőtálakat tisztítja. Ilyen 
módon jelzi, hogy milyen önfeláldozóan akarja követni 
guruja tanításait. A különböző kultúrájú 
templomokban és kolostorokban a szolgálat, és az 
egyszerű munkák elvégzése időtlen idők óta a 
tiszteletadás jele. A tanítványoknak gyakran éveket 
kellett így eltölteniük, míg engedélyezték számukra 
a tanulást.

    </general>
    <problem>

A tanuló és tanító szerepe között létezik egy 
középső pont. Ezen a ponton állsz most pillanatnyilag, 
elvesztél benne. Nem tekinted magad tanítványnak, és a 
tanításhoz sincs elég bátorságod. Ez a senki földje 
elrabolja intellektuális energiáidat, és úgy érzed 
magad, mint aki csapdába esett a "még nem" és a "már 
nem" között. Eddig megszerzett tudásodból hiányzik az 
elkötelezettség - pillanatnyilag nem fejlődsz 
szellemileg.

    </problem>
    <way>

Két ösvényen kell haladnod egyidejűleg. Bal oldali utad 
még a tanulóé, a jobb oldali viszont már a tanáré. 
Mindkettő egyenlő mértékben és egyidejűleg 
hozzátartozik jelenlegi fejlődésedhez. Amíg nem térsz 
le egyik ösvényről a másik javára, addig energiád jó 
mederben csörgedeznek tovább.

    </way>
    <outcome>

Szellemi "központtá" váltál. Szükség és célcsoport 
szerint adod át, illetve fogadod be a tudást. Már képes 
vagy mindkettőt megtenni. Tudásod már terápiás erőt 
kapott és elkötelezett vagy. Ez eléri léted 
mélységeit is, olyan folyót képezve, mely termővé 
teszi a partjait. Most már elfogadod, hogy még hosszú 
ideig tart, míg a folyó a tengerbe ömlik.


    </outcome>
  </card>
  <card>
    <number>55</number>
    <summary>
A Megtörtség

Jelölés: Ikrek/Bak, Merkúr/Szaturnusz

akadályoztatás, tanulási nehézségek, kontaktus 
hiánya, rokkant, megfontoltság, gondolatok tisztasága

    </summary>
    <general>
A máskor olyan könnyelmű szárnyas Merkúr ezen a 
kártyán fáradtnak és levertnek tűnik. Lába törött, 
mankóval jár. A vidék, melyen át az útja vezet, 
kietlen és száraz. Köröskörül egyetlen emberfia és 
település sem látszik. Szaturnusz sorsformáló keze 
visszafogja Merkúr természetes mozgékonyságát, és 
ezzel arra kényszeríti, hogy lassan, megfontoltan és 
figyelmesen járja az útját.

    </general>
    <problem>

Pillanatnyilag elvesztetted mozgékonyságodat. Mozgásod 
tehetetlen és béna, egy helyben jársz. Még mindig nem 
értetted meg, hogy fejlődésednek miért éppen ez a 
pontja annyira fontos, hogy ilyen sokáig itt kell 
maradnod. Akadályozva érzed magad, mert nem akarod 
tudomásul venni, hogy nem tudsz repülni, és hogy 
szárnyaid töröttek.

    </problem>
    <way>

Több felelősséget kell vállalnod mind gondolataidért, 
mind tetteidért. Következő lépésed előtt kérdezd meg 
magadtól: miért teszem vagy mondom ezt? Nem tudsz 
továbblépni, ha nem időzöl el egy kicsit ennél a 
kérdésnél. Akadályokkal kell számolnod utadon. Intsd 
magad nagyobb türelemre.

    </way>
    <outcome>

Az embert útnak "indítják". Vannak olyan időszakok, 
amikor egyedül vándorol a sivatagban és vannak olyan 
emelkedett pillanatok, amikor táncolhat és ugrándozhat. 
Mindkét periódust megismerted, jelen életszakaszodért 
megtanultál felelősséget vállalni. Saját 
életkörülményeidet már semleges, objektív és 
türelmes szemlélőként (és értőként) látod.


    </outcome>
  </card>
  <card>
    <number>56</number>
    <summary>
Az Álmodozó

Jelölés: Ikrek/Vízöntő, Merkúr/Uránusz

álomtáncot járó, kinyúlás a csillagok felé, 
megbotlás, freudi elszólás, meggondolatlan, 
szabadgondolkodó, jelentéktelen ok - jelentős 
következmény

    </summary>
    <general>
A kártya az Álmodozó Jancsi mesefiguráját mutatja be. 
Gondtalanul megy az útján, egyesül benne az Ikrek és a 
Vízöntő. A madarak és a pillangók, melyek kísérik, 
mindkét princípiumot képviselik. Felpillant rájuk, és 
közben nem veszi észre, hogy a híd, melyen éppen 
áthalad, törött. A kép a szemlélőre bízza, hogy 
hogyan dönt Álmodozó Jancsi sorsáról: léptei vagy a 
szakadékba vezetnek, vagy elegendő hittel rendelkezik 
ahhoz, hogy az átsegítse őt a híd másik oldalára.

    </general>
    <problem>

Valamit nem látsz meg, járni szeretnél, még mielőtt 
mászni tudnál. Megzavartad a dolgok természetes 
folyását, kapkodó és meggondolatlan cselekedeteiddel 
most a szakadék szélére kerültél. Az első és a 
harmadik lépésed között hiányzik utad egy darabja. A 
kisujjadból akarod kirázni az eredményt anélkül, hogy 
a nehéz lépéseket megtennéd érte. Most a szó szoros 
értelmében a puszta levegőben lógsz.

    </problem>
    <way>

Nem juthatsz előre a megszokott úton és módon. A 
körülmények eredeti és spontán cselekvést követelnek 
meg tőled. Csak miután odaértél fejlődésed megfelelő 
helyére, akkor fogsz egészen hirtelen és előre nem 
láthatóan reagálni.
Nem kell tehát semmit előre megtervezned vagy szervezned 
ennek érdekében.

    </way>
    <outcome>

Kitörtél hétköznapi életedből, kiugrottál 
műveleteid üresjáratából. Fel fogod ismerni az Ég 
küldte jeleket. Többet tanulhatsz a pillangóktól, mint 
amit a tiszta "logika" valaha is taníthat neked.



    </outcome>
  </card>
  <card>
    <number>57</number>
    <summary>
A Hallgatás

Jelölés: Ikrek/Halak, Merkúr/Neptunusz

láthatatlanság, némaság, "hallgatni arany", 
titoktartás, működésképtelenség, érdektelenség

    </summary>
    <general>
A kép egy tipikus ikerpárt ábrázol, akik majdnem 
teljesen egyformák - az egyik (majdnem) nő, a másik 
(majdnem) férfi) - akik nem tudnak meglenni egymás 
nélkül (ezért olyan nehéz közös neműeknek gondolni 
őket). Hátuk mögött áll Neptunusz angyala, és azt 
parancsolja nekik, hogy zárkózzanak el a külvilágtól 
és hallgassanak. Elveszi tőlük a kifelé fordulás 
lehetőségét és egy másik birodalomba vezeti őket - a 
titkok birodalmába, amit természetesen csak vele (és 
senki mással nem) tudnak megosztani.

    </general>
    <problem>

Hiábavalóan próbálod meg megfelelően működtetni a 
világodat, kiveszik a dolgokat a kezedből. A felszínen - 
tehát ott, ahol mindenki tartózkodik - te csak egy 
kísértet vagy, nem lát meg senki. A világ már nem 
reagál az erőfeszítéseidre, úgy tűnik, minden 
kaotikusan ellened esküdött.
Szavaid nem azt magyarázzák, amit mondani akarsz. Még 
nem tanultál meg csendben maradni. Még nem ismered a 
"csend világát" (Max Picard).

    </problem>
    <way>

Az utadon meg kall tanulnod magadban tartani sok dolgot. Az 
angyal megtiltja neked, hogy másokkal fecsegj, vagy hogy a 
titkát eláruld. A te utad csak neked szól, ne próbáld 
meg másoknak leírni, vagy megmagyarázni, vagy akár 
kicifrázni. Meg kell tanulnod, hogy mindenkinek magának 
kell megtalálnia az igazságát, azt körülírni nem 
lehet.

    </way>
    <outcome>

A hallgatás igaz arany kincse csak a szivárvány végén 
vár rád. Már tudod, hogy nincs mit mondani, már nem 
keresed többé a tetszelgés és a megmutatkozás hamis 
aranyát.


    </outcome>
  </card>
  <card>
    <number>58</number>
    <summary>
A kapcsolat hétköznapjai

Jelölés: Szűz/Mérleg, Merkúr/Vénusz

az izgalom hiánya, fénytelenség, kapcsolatbeli 
kötelezettségek, egyformaság, erózió, ösztönzés 
hiánya

    </summary>
    <general>
A kapcsolat mindkét partnere belemerül a mindennapok 
munkájába. A férfi tüzifát készít, a nő ruhát mos. 
Olyan munkák ezek, amelyek életük végéig fognak 
ismétlődni. Így már alig foglalkoznak a másikkal, 
mindenki saját, a kapcsolat érdekében végzett 
tevékenységével van elfoglalva, és gondolatai messze 
járnak, amit - hála Istennek - nem lehet arcukról 
leolvasni.

    </general>
    <problem>

Egyik kapcsolatod kifakult, oda a sava-borsa. Egyikőtök 
sem tesz semmit azért, hogy újra színessé tegye. Ez 
jelenthet szeretők közötti kapcsolatot, házasságot 
vagy akár munkahelyi kapcsolatot. Ami valaha olyan 
ígéretes volt, az ma már csak alkalmazkodásból, az 
önmagát újrateremtő szükségből és 
kötelezettségekből áll. Az az érzésed, hogy az egész 
olyan fakó.

    </problem>
    <way>

A kapcsolatotokban benne rejlik a kényszer is, és ez 
alkalmazkodást kíván meg tőled. Nagyon fontos, hogy a 
kapcsolat virágzása idején átláss az illúzióidon: 
tehát azon, hogy ez egy olyan kapcsolat, ahol a 
nászútnak soha nincs vége, és tanulj meg újra 
értelemet adni hétköznapjaidnak.

    </way>
    <outcome>

A játé k végén megértetted, hogy a "mi" 
összetartozása mennyivel fontosabb, mint az egó "énje". 
A következő lépés az, hogy a mindennapokat 
"gyakorlásként" fogd fel - tehát nem kihívásként, 
hanem befogadásként.


    </outcome>
  </card>
  <card>
    <number>59</number>
    <summary>
Az Önostorozás

Jelölés: Szűz/Skorpió, Merkúr/Plútó

önbüntetés, bűntől való megszabadulás kényszere, 
ostorozás, kényszerneurózis, ördögűzés, egy eszme 
szolgálata

    </summary>
    <general>
Vezeklőruhában egy apáca térdel spártaian berendezett 
szobájának kemény padlóján. Addig üti magát, míg a 
háta el nem kezd vérezni. Azért teszi, mindezt, hogy 
távol tartsa magát a bűntől és a tisztátalan 
gondolatoktól - hogy közelebb kerüljön Istenhez. A 
falon egy kép lóg, ami világossá tesz az 
összefüggéseket: egy vérző szív látszik rajta, 
melyet két tőr szúr keresztül, és egy töviskorona 
veszi körül. Ezt a motívumot gyakran látjuk régi 
vallási képeken. Azt a szenvedést hivatott bemutatni, 
amit Jézus vett magára az emberekért. Sajnos gyakran 
tévesen az önostorozás szimbólumának is tartják.

    </general>
    <problem>

Egy kényszerképzet varázsától szenvedsz (ami lehet, 
hogy enyhe megfogalmazás). A "mindenáron ártatlannak és 
tisztának lenni" ördögi körének csapdájába estél. 
Úgy gondolod, hogy állandó öntisztogatással el tudod 
hárítani a gondolatban vagy tettben elkövetett rosszat. 
Ezek a rituálék olyan aprólékosak, és annyira 
önállósították magukat, hogy már mindennapi életed 
részének tekinted őket, pedig valójában életerődnek 
egy fontos részét elrabolják tőled, és tudtodon 
kívül irányítanak, akár egy madzagon rángatott babát.

    </problem>
    <way>

Minden ember életében vannak olyan időszakok, amikor le 
kell mondania a vágyairól egy magasabb cél érdekében. 
Utadon az a feladatod, hogy behódolj egy ilyen 
eszménynek. Többet kell megkövetelned magadtól, mint 
egyébként. A következő lépésed az, hogy csak kevés 
szabadságot engedélyezz magadnak, mintha meg akarnád 
büntetni magad valami miatt. Egy általad meghozandó 
"áldozatról" van szó, amelyet fejlődésed következő 
lépcsőjére kell helyezned ahhoz, hogy azt elérhesd.

    </way>
    <outcome>

A rituálék olyan energia mezők, melyek ugyanazon 
cselekmények állandó ismételgetésével jönnek létre 
(néha több ember közös cselekedetével). Megtanultad 
megkülönböztetni a tartalmas rituálékat az 
értéktelenektől. Egyes rituálék az alvilág istenének 
adják az erőt és az energiát, má s rituálék viszont 
neked. A különbség abban áll, hogy ezek a rituálék 
neked szolgálnak-e, hogy emlékezz, vagy hogy jobban 
koncentrálj, vagy csak azért használod őket, hogy 
felejts.


    </outcome>
  </card>
  <card>
    <number>60</number>
    <summary>
Az Inkvizíció

Jelölés: Szűz/Nyilas, Merkúr/Jupiter

vallatás, intolerancia, politikai képmutató, másként 
gondolkodó semmibevétele, igazság biztos(nak vélt) 
tudata, bűnös keresése

    </summary>
    <general>
Egy inkvizíciós törvényszék a magas pulpitusról 
ítél egy vádlott sorsáról. A legfőbb bíró vádlón 
mutat arra az asszonyra, aki görnyedt tartásban áll 
előtte. A nézők a történés béklyójában csak 
hallgatnak. A középkorban sok nőt boszorkánynak 
kiáltottak ki, elítélték és megégették őket, hogy 
ezzel is alátámasszák az egyház hatalmasságát, és 
"dicsfényt" vonjanak saját személyük köré. 
Különösen a szintkülönbség hangsúlyos ezen a 
kártyán, tehát a két fél között húzódó 
távolság. Akik fent ülnek, azok az "igazság" birtokosai.

    </general>
    <problem>

Képmutatóvá váltál, aki saját magának próbálja 
bebizonyítani ártatlanságát, miközben intoleráns más 
véleményével, nézeteivel szemben. Másoktól elvárod, 
hogy vallásukat, véleményüket megtagadják, és a 
tiédet kövessék. Annyira meg vagy győződve saját 
nézeteid igazáról, hogy már sehogy nem lehet hatni 
rád. Más árnyékát vizsgálod, és tettei 
tökéletlenségét hangsúlyozod. Elfeledkezel róla, hogy 
valójában saját sötét feled az, amelyre kinyújtott 
ujjaddal mutogatsz.

    </problem>
    <way>

Szigorú vallatásnak leszel kitéve, és talán perbe is 
fognak. A sors erővel akar kipréselni belőled egy 
igazságot, és ezért "inkvizíciós módszereket" 
használ. Nem a bűnösségről vagy ártatlanságról van 
itt tulajdonképpen szó (bár kívülről talán így 
látszik), hanem egy perről, ami ennek a folyamatnak a 
"nyomása" alatt, mint egy lavina elindul. Ez a folyamat 
késztet arra, hogy előrelépj.

    </way>
    <outcome>

Utad végén a hitedbe vetett bizalom és szellemi, 
vallási tapasztalataid mélységei várnak. Az eddig 
fennhéjázó nézeteid megalázkodnak egy igazabb tudás 
előtt. Toleránsabb lettél magaddal és másokkal 
szemben, és többé már nem kell görcsösen azt 
bizonygatnod, hogy egyedül neked van igazad. Minden Isten 
felé forduló vallási irányzatnak megvan az a 
létjogosultsága, hogy vezesse a kereső embert. A te utad 
csakis a tiéd , és ezért csakis te kormányozhatod.


    </outcome>
  </card>
  <card>
    <number>61</number>
    <summary>
A Félelem

Jelölés: Szűz/Bak, Merkúr/Szaturnusz

félelem az élettől és haláltól, rettegés a 
sötétségtől, behódolás a sorsnak, a halál mint jó 
barát, megváltoztathatatlanság

    </summary>
    <general>
A képen egy temető látható éjszaka. Egy nő kiabálva 
szalad egy árny elől, akit a sötétben látni vél - a 
halál elől. A halál, aki sötét ruhában jelenik meg, 
csak vázlatosan ábrázolt, hiszen alapjában véve 
csupán a nő félelmének és képzelőerejének 
szüleménye. A halált már ősidők óta csontvázként 
ábrázolják, ami a hús mulandóságára emlékeztet 
minket. Képünkön is egy halotti arc ugrik elő a lebegő 
ruhák mögül.

    </general>
    <problem>

Pillanatnyilag bénultan állsz egy probléma előtt, és 
ezzel leblokkolod életenergiáidat. Lelked egy része 
kővé váltan áll egy küszöb előtt, és nem akarja azt 
tudomásul venni. A tudattalanodba taszítod az előtted 
álló feladatot és ezzel a félelmedet is (legalábbis 
megpróbálod). Nem tudod nevén nevezni a dolgot, 
először hátra kell fordulnod, és a félelmed szemébe 
nézni, különben nem tudod megtenni a következő 
lépést. Adj neki nevet!

    </problem>
    <way>

Utad a halálfélelemmel való nagyon fontos 
találkozáshoz vezet. Itt az ideje, hogy elolvasd a 
halottaskönyveket, megfigyeld azokat a rituálékat, 
melyek megismertetnek a halállal, és amik megtanítanak 
arra, hogy a halál valójában jó barátod. Ha 
megtanultál meghalni, akkor ahhoz is lesz erőd és 
bátorságod, hogy élni tudj, és magadra vállald földi 
létünk sok kis egó-halálát.

    </way>
    <outcome>

Már nem félsz többé a haláltól. Számos halált 
haltál, és megismerted az elengedés szükségességét. 
A "kérlelhetetlen kaszás" most oldaladon áll, és 
szövetségesként kísér utadon, akire mindig 
számíthatsz., bárhová is mész.


    </outcome>
  </card>
  <card>
    <number>62</number>
    <summary>
A Fúriák

Jelölés: Szűz/Vízöntő, Merkúr/Uránusz

a bosszú szelleme, paranoia (üldözési mánia), 
őrület, alkalmazkodás képtelenség, fúriáktól 
üldözve, erős nyugtalanság

    </summary>
    <general>
Egy férfi félelemmel eltelve menekül, hiszen háta 
mögött a bosszúállás Istennőjének alakja jelenik 
meg. Medúzafején kígyók vonaglanak és kezeivel 
kígyókat hajigál, amelyek villámokká változnak. Olyan 
rettenetes látványt nyújt és akkora veszélyt hordoz 
magában, hogy a férfi nem képes elviselni és menekülni 
akar. Arca ijedt maszkká torzult - könnyen 
elképzelhető, hogy inkább feladja a menekülést, és az 
őrületbe merül, vagy másképpen kifejezve: az 
őrületbe menekül. Vörös kendőt hord, amellyel tudat 
alatt azt jelzi, hogy vétkesnek érzi magát, amit tett, 
az mélyen nyomja lelkiismeretét.

    </general>
    <problem>

Egy olyan bűn terheli lelkedet, amely most elnyomott 
félelem formájában mutatkozik meg, és ami elől 
legszívesebben elfutnál. Azt gondolod, hogyha nem 
foglalkozol a dologgal, akkor nem is fogja senki 
észrevenni. De a "vétked" már régóta alakot öltött 
és most nyugtalanságot kelt benned . Úgy érzed, 
üldöznek, és ez valóban így is van. De az ellenség 
nem kívülről jön, mint ahogy kezdetben hiszed, hanem 
saját bensődből. Szepes Mária mondatai igazat 
beszélnek: "A karma vérszomjas kutyái csakugyan a 
nyomunkban vannak. Ugyanakkor éppen ahhoz a problémához 
űznek minket, amelyik elől menekülni akarunk. És 
bármennyire meneküljünk is tőle, egyszer majd lábunk 
elé fogják helyezni ezt a problémát."

    </problem>
    <way>

Itt az ideje, hogy házat építs vétkeidnek és 
mindennek, amelynek megszerzésére vétkeid késztettek. 
Cselekedeteid csak egy helyen találnak otthonra: a 
tudatodban. Csak miután minden tanulságot levontál és 
érthetővé vált benned, hogy mit jelent ez lelked 
számára, akkor találja meg lelkiismereted fokozatosan 
békéjét.

    </way>
    <outcome>

Már nem menekülsz többé a fúriáktól, hanem 
szembenézel velük, mivel mostanra rájöttél, hogy nem 
tudod elkerülni a "büntetésedet". A fúriák csak akkor 
fognak átváltozni, ha megértetted, mit akarnak közölni 
veled. Akkor majd megenyhülnek, már nem kell haragosnak 
lenniük és jóindulatú Eumeridákká változnak.


    </outcome>
  </card>
  <card>
    <number>63</number>
    <summary>
A Becsapás

Jelölés: Szűz/Halak, Merkúr/Neptunusz

önbecsapás, szabálytalan játék, csalás, 
bűvészmutatvány, hamis pénz, rend a káoszban

    </summary>
    <general>
Egy piacon egy szemfényvesztő ül, aki hamis játékával 
egy másik embert ámít. Előttük három dióhéj 
fekszik, valamelyik alatt pedig egy borsószem. Olyan 
sokáig tologatja a dióhéjakat - és ezzel teljesen 
megtéveszti a nézőt - hogy a játékos, abban a biztos 
tudatban, hogy még tudja, hol van a borsószem, és ezért 
pénzt tesz rá, a dióhéjak egyikére mutat. De néhány 
(szándékosan kitervelt) csábítóan nyerő kör után, 
amelyekben a játékos egyre nagyobb nyereményekhez jut, a 
szemfényvesztő ügyesen kicsempészi a dióhéj alól a 
borsószemet - és attól kezdve csak egy nyertes létezik. 
A játékos belesétált a nyereményvágy csapdájába.

    </general>
    <problem>

Becsapod magad, és önbecsapásodat valaki másra vetíted 
ki; ez a valaki ezért sorsod beteljesítőjévé válik: 
be "kell", hogy csapjon téged. Nehéz meglátnod magad 
ebben a tükörben, de minél tovább próbálod elkerülni 
a tükörképedet, az annál átláthatatlanabbá és 
homályosabbá válik.

    </problem>
    <way>

Utad káoszon és zavarodottságon át vezet. Már nem 
látod a kiutat. Azonban ez a zavarodottság gyógyító 
hatású is lehet, amivel arra késztet, hogy 
különbséget tégy az álmaid és biztonságérzeted, a 
szükségszerűség és vízióid között. Meg kell 
találnod a helyes középutat a félelemből származó 
alkalmazkodás és kibontakozó jövőd között.

    </way>
    <outcome>

Egy élethazugság lelepleződött - az igazság előtted 
fekszik. Van bátorságod belevágni a 
kiszámíthatatlanba, az élet káoszába. Megtanultál 
együtt élni a bizonytalansággal, igen, már tudod, hogy 
csakis az előre nem láthatóra számíthatsz valójában.


    </outcome>
  </card>
  <card>
    <number>64</number>
    <summary>
A Végzetes Kapcsolat

Jelölés: Mérleg/Skorpió, Vénusz/Plútó

láncok, pokoli kapcsolat, kapcsolat a mágiával, fekete 
frigy, függőség, szado-mazochizmus, pornográfia

    </summary>
    <general>
Egy férfi és egy nő egymáshoz láncoltan áll - fogva 
tartja őket az Alvilág. Arckifejezésük szomorú, 
kilátástalan. Kapcsolatuk útja a poklon keresztül 
hosszú és sötét. Sok kétség és reménytelenség 
kíséri őket. A démon, aki hátuk mögött felszáll a 
pokol tüzéből, nem engedi őket egykönnyen szabadon. 
Végzetes kapcsolat ez.

    </general>
    <problem>

Elcsábított és börtönbe zárt egy kép. Teljesen 
elkötelezted magad a partnerednek - vagy a valóságban, 
vagy képzeletvilágodban. Mindaddig össze leszel 
láncolva vele, míg fel nem idézed azt a varázslatot, 
amellyel belementél ebbe a kétes viszonyba. Kapcsolatodon 
pillanatnyilag átok ül. Egy elfelejtett átok, egy 
rituálé aktívvá vált. A helyzet követeli tőled, hogy 
szemébe pillants a démonnak, akit egykor te hívtál 
életre.

    </problem>
    <way>

Nem kerülheted el azt az utat, ami kapcsolatod 
alvilágába vezet. Súlyos kötelezettségek csapdájába 
kerültél, amelyből sokkal érettebben fogsz kiemelkedni 
és folytatni utadat. Látnod kell, hogy kapcsolatteremtő 
képességed képzetei állnak az utadban és azt is, hogy 
hol van az a pont, ahol hús-vér, valóságos partnered 
helyett csak egy képet vetítesz magad elé.

    </way>
    <outcome>

Igazi, mélyről jövő szerelmi kötődést és 
fejlődést eredményező kapcsolat csak olyan partnerrel 
jöhet létre, akit a sors neked rendelt (és nem azzal, 
akit te kreáltál magadnak egy másik személyből). 
Bármilyen nehéz legyen is az itt elvégzendő "kemény 
munka", sosem válik olyan megsemmisítővé, mint azok a 
társkapcsolatok, melyek az alvilág ura által "köttettek 
meg". Annyiban érdemes az ilyen pokolbéli kapcsolat 
végén visszapillantani rá, hogy ilyenkor megláthatjuk a 
különbséget a házasság és a házasság képzete, a 
szerelem és a szerelem képzete között.

    </outcome>
  </card>
  <card>
    <number>65</number>
    <summary>
A Symbolon

Jelölés: Mérleg/Nyilas, Vénusz/Jupiter

egy kapcsolat jelentősége, szerencse a társkapcsolatban, 
a házasság szentsége, partnerkapcsolat mint a megértés 
folyamata, aranylakodalom

    </summary>
    <general>
Egy férfi és egy nő lépked egy templom felé. 
Összetartozásuk jeleként hasonló öltözéket viselnek. 
Már nincs szükségük rá, hogy kihangsúlyozzák 
eltérő nemüket, mivel ezen az úton csak a magasabb 
célok számítanak. A templomot ciprusok veszik körül, 
amelyek az ókorban a szent helyeket jelezték. A számos 
lépcsőfok közös fejlődésük sok-sok állomását 
szimbolizálja. A templom, ahová tartanak, az a szellemi 
otthon, ami kapcsolatukat értelmessé és ismeretekben 
gazdaggá teszi.

    </general>
    <problem>

Azon a ponton állsz, ahol bármiféle megértést 
elutasítasz kapcsolataidat illetően. Olyan magasra teszed 
a mércét a partnerkapcsolat terén, hogy vagy azt 
képzeled, hogy már nagyon is messze jársz a helyes 
úton, vagy hogy számodra a te igényeidnek már senki sem 
tudna megfelelni. Hogy azért vagy-e egyedül, mert senki 
sem elég számodra, vagy mert a képzelt magasságból 
mindig visszazuhansz a valós életbe, kérdéses, 
mindenesetre egyvalamit meg kell tanulnia belső 
szerepszemélyiségednek: még mindig nem értette meg azt, 
hogy mi tesz egy partnerkapcsolatot igazán értékessé.

    </problem>
    <way>

Számos lépcsőfok van előtted, amelyek kapcsolatod 
templomához, értelméhez vezetnek. Ne tétovázz 
elindulni rajtuk. Az út most nyitva áll számodra. 
Ahelyett, hogy hibákat keresnél partneredben (ami 
visszalépést jelentene), nézz tudatosan előre és lásd 
meg a magasabb cél értelmét. Egy olyan célét, amely 
nem szubjektív igényeid kielégítésére szolgál, hanem 
egy szellemi összetartozás megszületéséhez vezet.

    </way>
    <outcome>

Utad végére érve ez a lap a "szerencse" jelentését 
hordozza. Ez olyan boldogságot jelent, ami az 
együttlétből fakad, és ami kreativitása és 
elevensége által verekedte át magát a partnerkapcsolat 
szellemi fejlődésének lépcsőfokain. A templomotok 
belsejébe megérkezve most már megértetted, hogy miben 
áll a kapcsolatotok valódi jelentősége, és hogy a 
"házasság" szentségének mi az értelme.


    </outcome>
  </card>
  <card>
    <number>66</number>
    <summary>
A Gyász

Jelölés: Mérleg/Bak, Vénusz/Szaturnusz

elhagyatottság, magány egy kapcsolatban, szomorúság és 
gyász, a sors elválasztó hatalma, az özvegy

    </summary>
    <general>
Egy nő, gyásza jeléül feketébe öltözve egy kövön 
ül. A háttérben vesztesége szimbólumai, törött 
oszlopok és sivár, puszta, kietlen táj látható. 
Korábban íratlan törvény volt, hogy fekete ruhát kell 
viselni legközelebbi hozzátartozónk halála után. Az 
életben maradt házastársnak általában egy évig 
nyíltan is meg kellett mutatnia, hogy gyászol, és ezért 
még nem nyitott egy új kapcsolatra. Ez a szokás azért 
volt hasznos, mert az özvegy a mélyen és egyedül 
megélt gyász után újból készen áll az új társ 
számára is.

    </general>
    <problem>

Nagyon messzire sodródtál saját belső igazságodtól. 
Elnyomsz magadban egy fájdalmat és ezzel tudattalanul 
megakadályozod, hogy a seb begyógyuljon. Sürgősen 
közelebb kell kerülnöd ahhoz a belső 
szerepszemélyiségedhez, aki kapcsolataidból eredő 
bánatoddal foglalkozik. Amíg nem lépsz kapcsolatba vele, 
és nem gyászolod meg azt, akit elvesztettél, nem tér 
vissza hozzád az életkedved. Az idő csak akkor 
gyógyítja be a sebeidet, ha könnyeiddel megtisztítottad 
azt.

    </problem>
    <way>

Utad során búcsút kell mondanod egy kapcsolatodnak vagy 
egy partnerkapcsolatodnak. A bánat és a magány egy 
időszaka áll előtted. Ha nem felejted el, hogy minden 
dolog mulandó, akkor ez segíteni fog abban, hogy 
megőrizd bátorságodat ebben a komor időszakban is. A 
folyamat végén be fogod látni, hogy szükséges volt 
ismét visszanyerni a társadnak adott energiákat.

    </way>
    <outcome>

Egyedül rajtad múlik, hogy felelősséget vállalsz-e 
kapcsolatodért. Fejlődésed útjának végén fel fogod 
ismerni, hogy partnered hangulataitól és reakcióitól 
való függésed csupán illúzió volt. Meg fogod tanulni, 
hogyan emelkedj felül kapcsolatod bonyodalmain, és ne a 
társadra hárítsd át a hibákat. Ezáltal pedig erőssé 
és függetlenné válsz.


    </outcome>
  </card>
  <card>
    <number>67</number>
    <summary>
Az Elválás

Jelölés: Mérleg/Vízöntő, Vénusz/Uránusz

felszabadulás, kiugrás egy kapcsolatból, búcsúzás, 
függetlenség, kapcsolatteremtő képesség hiánya

    </summary>
    <general>
Egy nő egy hatalmas madár szárnyán a szabadság 
levegőjébe emelkedik. Szemmel láthatóan élvezi, hogy 
repül, miközben a lent maradt másik fél szomorúan 
nyújtja felé kezeit, mintha azt akarná kifejezni: maradj 
még, olyan szép volt! Az ő számára azonban az egész 
ég nyitva áll, és inkább repülni szeretne. (A képet 
természetesen fordítva is meg lehetett volna rajzolni - a 
férfi repül el és a nő marad - erről az olvasó ne 
feledkezzen el!)

    </general>
    <problem>

Nem akarod tudomásul venni, hogy az életedben eddig 
együtt futó két sínpárt egy váltó kétfelé 
irányítja, így utatok külön folytatódik tovább. Most 
mindent megteszel, ami csak hatalmadban áll, hogy 
vonataitok mégis egy irányba haladjanak, vagy azzal 
vádolod a másikat, hogy orvul elárult téged. 
Valójában nem akarod beismerni kapcsolatotok 
képtelenségét. Mint ahogyan a víz és az olaj csak sok 
kavargatással és csak időlegesen keverhető össze, úgy 
próbálod te is "felkavarni" a kapcsolatodat, csak hogy 
együtt maradjatok. Jobb, ha hagyod a dolgokat és nem 
erőlteted az együtt maradásotokat.

    </problem>
    <way>

Életednek ezen a szakaszán túlságosan a "mi"-ben élsz 
és túl keveset az "én"-ben. Most azt a feladatot kaptad, 
hogy széttárd szárnyaidat és kiépítsd saját 
világodat. Már eddig is túl sokat áldoztál fel az 
együttlétetekért, és még mindig csak egy része vagy 
az egésznek. A másik részedet csak akkor találod meg, 
ha több szabadságot engedsz meg magadnak.

    </way>
    <outcome>

Megteremtetted saját szabadságodat a kapcsolaton belül 
és most már bármilyen kapcsolatban tudsz élni. Amikor 
csak akarod, kiterjesztheted szárnyaidat.


    </outcome>
  </card>
  <card>
    <number>68</number>
    <summary>
A Király Két Gyermeke

Jelölés: Mérleg/Halak, Vénusz/Neptunusz

romantikus kapcsolat, álomtárs (a "kettős lélek"), 
kapcsolat nélküliség, az eggyé válás illúziója, 
álmodozás a szerelemről

    </summary>
    <general>
A kártya egy gyermekmesét ábrázol: A KIRÁLY KÉT 
GYERMEKÉT, akik nem tudtak találkozni, mert a víz túl 
mély kettejük között. A királyfit és királylányt 
mély szakadék választja el egymástól, így csak a 
távolból csodálhatják egymást és álmodozhatnak 
egymásról. A gyengéd pasztellszínek egy valótlan 
fantáziaképet mutatnak be, ami fölött nagy remények 
és vágyakozások szivárványa ível át.

    </general>
    <problem>

Fogva tart egy kapcsolat álma. Vágyaid megmérgezik 
lelked táptalaját. Szemet hunysz magányod felett és 
folyamatosan egy varázsszőnyeget szövögetsz, ami sem 
melegíteni, sem elröpíteni nem fog soha. Hogy ne érezd 
belső ürességedet, olyan embert szeretnél beleszőni 
illúzióidba, aki nem neked rendeltetett.

    </problem>
    <way>

Egy csalódás vár rád utadon. A szerelem és a 
párkapcsolat utáni vágyakozásod pillanatnyilag csak 
mézesmadzag, ami arra szolgál, hogy motiváljon és 
fejlődést hozzon számodra. Ki kell pukkasztanod ezt a 
szappanbuborékot, különben elveszel illúzióid 
labirintusában.

    </way>
    <outcome>

Most már tudod, hogy a beteljesületlen vágyakozásnak 
meghatározott célja van. Érezteti veled, hogy mi az, 
amit hiányolsz, és elindít a keresés útján. Így 
egyszer az élet titkának nyomára bukkansz: átérzed, 
hogy mindannyian csupán részei vagyunk a nagy egésznek, 
és fájdalmasan hiányoljuk az egységet.


    </outcome>
  </card>
  <card>
    <number>69</number>
    <summary>
A Fekete Mise

Jelölés: Skorpió/Nyilas, Plútó/Jupiter

bálványimádás, vallási és ezoterikus dogmák, 
megrendíthetetlen vélemény, pozitív gondolkodás, 
feltűnésmentes fanatikus, teljes meggyőződés

    </summary>
    <general>
A képen feketemise folyik, a hit keresztje (a kereszt) 
megfordítva függ, éppúgy, mint a nyílt ember képe (a 
pentagramm), ami 180 fokkal elfordítva most a "démonium" 
terén található. A feketébe öltözött papok a 
lefedett oltár fölé hajolnak és egy részedet, 
életerőd egy részét áldozzák fel. A nézők nem 
szólhatnak bele a történésbe, passzív "fogyasztók" 
csupán, az "igaz" hit befogadói.

    </general>
    <problem>

Elvesztél egy bizonyos hipotézisben, és most úgy 
véled, ráleltél az igazságra. Pedig (olyan 
észrevétlenül, hogy - mentségedre szólva - észre se 
vetted) egy hajszálfinom, igazságról való képzet 
illúziója téveszt meg. Nem mintha az alapötlet rossz 
lenne! Amikor először érintett meg, még hibátlan volt, 
de most már akadályoz a továbbhaladásban, 
továbbfejlődésben. Szellemi csapdába kerültél.

    </problem>
    <way>

Utad során egy bizonyos ideig szellemileg el kell 
kötelezned magad, tehát egy elméleti fogalom (pl. 
megvilágosodás) vagy egy szellemi vezető (guru) 
irányítása alá kell állnod, és nincs szabad akaratod. 
Ahhoz, hogy egyáltalán beletekinthess az egészbe, 
szükségesek számodra ezek a kötöttségek, enélkül 
nem tudnád értékelni az egészet. Azonban azt is fel 
kell ismerned, hogy (egy bizonyos idő után) ez a szellemi 
képzet túlságosan megköt, és te belemerevedhetsz.

    </way>
    <outcome>

Megértetted, hogy egy (szellemileg) halott képzethez 
ragaszkodtál. Ennek a belátása segít abban, hogy véget 
vess ennek a köteléknek. Semmi mást nem kell tenned, 
mint hogy beismerd, megrekedtél utadon. Ha ezt belátod, 
az átok magától eltűnik.


    </outcome>
  </card>
  <card>
    <number>70</number>
    <summary>
A Depresszió

Jelölés: Skorpió/Bak, Plútó/Szaturnusz

csapdában lenni, megkövesedés, a végzet hatalma, a 
felejtés kősziklája, a lélek sötét oldala

    </summary>
    <general>
Egy férfi törődötten és előregörnyedve ül egy 
kövön, fogva tartja az alvilág. Olyan régóta ül már 
ott, hogy maga is szinte teljesen megkövült. Az élet 
bugyraiban való vándorlástól megfáradva egy pillanatra 
ki akarta pihenni magát. De a felejtés istennőjének 
birodalmában mindez vészterhes hiba: Léta lassan elfed 
minden emléket, ami a világgal és a fénnyel 
kapcsolatos. A képen levő többi alak megmutatja, hogy mi 
történhet, ha művét bevégezte. A férfi az alvilág 
egy részévé válhat - hideg és megkövült maradhat 
élete végéig.

    </general>
    <problem>

Életednek egy fontos része pillanatnyilag megkövült 
állapotában van. Nem tudsz mást tenni, mint hogy 
tudomásul veszed ezt a folyamatot, és azonosulsz azzal a 
belső szerepszemélyiséggel, aki felelős érte. 
Elvezetett téged idáig, hogy itt a felejtés helyszínén 
kipihend magad. Te magad hívtad életre őt, azért, hogy 
megkíméld magad az igazságtól. Van valami, amit nem 
tudsz elfogadni, ezért vállalnod kell a sötétséget és 
ürességet.

    </problem>
    <way>

A megkövülésed belső termein átvezető utat nem 
spórolhatod meg. Az ösvény a felejtés barlangján vezet 
keresztül, hogy emlékezz. Bármit is látsz majd ott, 
emlékezz Vergilius szavaira, amint keresztülvezette 
Dantét az alvilágon: " Nézd meg és menj tovább! " 
Hozzád tartozóként ismerd fel a megmerevedett alakokat 
és oldozd fel őket a következő szavakkal: " Igen, ez 
én vagyok! " De ne engedd, hogy sötétségükkel rád 
telepedjenek, hogy azután velük együtt merülj le.

    </way>
    <outcome>

Nehéz idők vannak mögötted, de most már látod a 
fényt az alagút végén. A régi dolgok átalakultak egy 
hosszú, elnyújtott életfolyamat során. Most az élet 
egy új formája vár rád, ami látszólag a semmiből nő 
ki. Az előbb még sötét volt és neked fogalmad sem volt 
róla, hogy lesz ezután - és a Nap hirtelen megint 
megmelegíti szívedet.


    </outcome>
  </card>
  <card>
    <number>71</number>
    <summary>
A Főnixmadár

Jelölés: Skorpió/Vízöntő, Plútó/Uránusz

metamorfózis, díszes tollú lélek-madár, pusztulás és 
feltámadás (halál és újjászületés), célvesztés, 
vedlés

    </summary>
    <general>
A képen egy színes tollú FŐNIX, a lélek madara 
látható, amint felszáll a hamvaiból. Alatta 
szétrombolt világ terül el, amelyből felszabadította 
magát. Csak akkor képes megszületni, ha egyetlen tégla 
sincs már a helyén. Csak miután a régi házat teljesen 
lebontották, lehet megépíteni helyére az újat. A 
metamorfózis mindig magában foglalja a régi 
letűnését, ami tulajdonképpen az új előfeltétele. A 
lélek számára ez a folyamat megújító erejű, az egó 
számára azonban nagyon is fájdalmas és destruktív.

    </general>
    <problem>

Régi elképzeléseid és gondolataid már halálra vannak 
ítélve, de még mindig ragaszkodsz hozzájuk, és nem 
veszd észre, hogy már számodra is idejétmúltak. 
Bizonyos értelemben valami "halott" dologhoz ragaszkodsz. 
Lelked pillanatnyilag fogoly, a lélek madara lassan 
elpusztul a szabadság hiánya miatt. Számolnod kell 
azzal, hogy ha kinyitod kalitkája ajtaját, régi 
életformád és struktúrád összeomlik, te pedig egy 
nagy halom por és hamu előtt állsz majd.

    </problem>
    <way>

Életedben semmi sem marad úgy, ahogy régen volt. Utad 
egy elmúlási folyamaton vezet keresztül, amiből csak 
akkor tudsz főnixmadárként kiemelkedni a hamuból, ha 
megvan a bátorságod a régi dolgok feladására. 
Felemelkedés csak letűnés után következhet be. Életed 
régi alakjaiból csak akkor születnek újak, ha azok 
először, mint a hulladék elbomlanak.

    </way>
    <outcome>

A Főnixmadár gyönyörű, csillogó színekben röppen 
fel a múlt romjaiból - életed egy szakasza lezárult. 
Lelked felszabadította magát merevségéből. Most már 
megérti, mit jelent egy életen belül meghalni, és 
újjászületve elkezdeni egy új életfejezetet.


    </outcome>
  </card>
  <card>
    <number>72</number>
    <summary>
Az (ál)szent ragyogás

Jelölés: Skorpió/Halak, Plútó/Neptunusz

jó és a rossz (polaritás), elképzelés a 
mennyországról, álszentség, bukott angyal, 
pártatlanság

    </summary>
    <general>
Egy jellegzetes kettős lény látható a kártyán, 
amelyet régi alkimista ábrázolásokon használtak. 
Félig a fény angyala, félig a sötétségé, még akkor 
is, ha évekig csak az egyik oldalát vesszük tudomásul, 
vagyis csak azt akarjuk észrevenni. A fény angyala az 
ős-tojást, az ouroboroszt tartja kezében, az összes 
létező egységének szimbólumát. A sötétség angyala 
egy ferde tükrön keresztül láttatja a világot. Az 
akarja, hogy te is ugyanilyen ferde fényben lásd egódat, 
és a Világ urává akar tenni. (Bár pontosan tudja, hogy 
ezt soha nem érheted el - de ezt persze nem adja tudtodra. 
Végső soron ugyanis vele kellene megmérkőznöd, és te 
lennél ő!) A fehér angyal eközben azt mondja: egyszerre 
csak egy uralkodhat. Ez az ősi polaritás: The One and the 
Many. Olyan harc ez, mint Szent Mihály és a sárkány 
küzdelme, amelynek minden ember lelkében le kell 
játszódnia - ahol nincs és nem is lehet nyertes!

    </general>
    <problem>

Pillanatnyilag becsap téged a sötétség angyala. 
Természetesen gyönyörű fénykabátba öltözött, és 
azt hirdeti, hogy milyen nemes, istenfélő a műved, a 
gurud vagy éppen az új kapcsolatod. De ez csak 
mézesmadzag, amit elhúz az orrod előtt, hogy az általa 
kijelölt irányba haladj, és ne vedd észre, mennyire ki 
vagy szolgáltatva neki azáltal, hogy jót akarsz tenni.

    </problem>
    <way>

Utad egy fájdalmas tanulási folyamaton vezet keresztül, 
amely azt kívánja megtanítani neked, hogy "ne csinálj 
magadnak faragott képet". Minden kép, legyen bármilyen 
balzsam egód számára, lelkednek méreg. Itt az ideje, 
hogy belásd, bálványt imádtál. Ez a folyamat kínos, 
és sokáig fogja még lelkedet nyomni - de ezt a 
fájdalmat nem spórolhatod meg magadnak. Itt az ideje, 
hogy foglalkozz az árnyékoddal, és eltávolítsd a 
képzetek, az ideák maszkját.

    </way>
    <outcome>

Meg fogod érteni, hogy nincs fény árnyék nélkül, és 
hogy sötétség sincs az árnyéka, a fény nélkül. Már 
nem kell egyetlen dolog mellett kiállnod, mivel látod az 
egyet a sokban, és a sokat az egyben. Ezzel természetesen 
nem válsz szentté (ez úgyis csak újabb mézesmadzag 
lenne), de talán egészségesebb lettél.


    </outcome>
  </card>
  <card>
    <number>73</number>
    <summary>
A Gyónás

Jelölés: Nyilas/Bak, Jupiter/Szaturnusz

beismerés, megtisztulás a szubjektivitástól, a 
terapeuta (a pap) felelőssége, betekintés a sorsba, híd 
a szubjektivitás és objektivitás között

    </summary>
    <general>
A két személyt határvonal választja el egymástól, 
általa a szubjektivitás (pap) és az objektivitás (a 
gyónó) különül el egymástól. A pap azt gondolja, őt 
illeti meg a nagyobb méltóság, de ebben téved. Pap és 
vétkes helyett terapeutát és kezeltjét is 
ábrázolhatná a kártya. És amíg a terapeuta úgy 
gondolja, hogy ő birtokolja az igazságot, addig ő is 
hasonlóképpen ül trónusán. A pácienst (a vétkest) 
csakis azért küldte a sors számára, hogy a terapeuta 
(pap) ezáltal nyerjen új lehetőséget az élettől.

    </general>
    <problem>

Lelkedet egy vétek terhe nyomja, amit a külvilág 
tudomására kell hoznod. Be kellene vallanod. Azt hiszed, 
nagyságod jó része eltűnik ezáltal, és teljes 
mértékben igazad is van. Más is észre fogja venni, hogy 
még távolról sem tartasz azon a fokon, ahogy azt 
magadról szívesen hitted. Így megtorpansz gyónásod 
aktusa előtt, és nem engeded át magad a sors 
akaratának. Ez öreggé és keménnyé tehet!

    </problem>
    <way>

Nem elég csak beszélni a hibákról: úgy kell róla 
beszélni, mint sajátjaidról. Ez az, amire felkér ez az 
út. Minden pontról számot kell adnod, ahol 
megbotlottál, ahol vakmerőségből letértél utadról. 
Ezzel azt kockáztatod, hogy foltot ejtesz hírneveden.

    </way>
    <outcome>

Most már tudod, hogy hol követtél el hibát, és hogy ez 
azért történhetett meg, hogy azután bevallhasd. Minden 
beismerés gyengíti egódat, és növeli Isten 
dicsőségét. A Múzsák segítenek abban, hogy 
csodálhasd és dicsérhesd a teremtés rendjét, és 
ezáltal józan kereteket szabj szubjektivitásodnak.


    </outcome>
  </card>
  <card>
    <number>74</number>
    <summary>
Az óriásugrás

Jelölés: Nyilas/Vízöntő, Jupiter/Uránusz

paradigmaváltás, ugrás az ismeretlenbe, felszabadulás a 
vallási dogmák alól, bolond a tetőn, tudom, hogy semmit 
sem tudok

    </summary>
    <general>
Két sziklafal között mély szakadék tátong. Ezen a 
szakadékon ugrik át éppen a BOLOND. Arca nyugodt, mert 
tudja, hogy nem a másik oldalra megérkezés számít (az 
ugyanis bizonytalan), hanem az ugrás maga. Elhagyta a 
biztonságot jelentő sziklát, és most a levegőben lóg. 
Ki tudja...

    </general>
    <problem>

Megzavarodtál, célt vesztettél, alig bírsz már 
kapaszkodni a régiben, és tisztán érzed, hogy 
szükséged van a régitől való elrugaszkodásra, de túl 
gyáva vagy hozzá. A talaj fenyegetően inog alattad, 
hiszen már régen túlhaladtál mostani fejlődési 
periódusodon - és mégsem akarod vállalni azt a 
kockázatot, hogy otthagyd eddigi biztos pontodat. Mindezt 
pontosan tudod is, de...

    </problem>
    <way>

Valahol utad során el kell rugaszkodnod. Tudatod egy új 
síkjára érkezel majd, magad mögött hagyva a régit. 
Még ha (régi) barátaid őrültnek tartanak is majd 
ezért, és nem akarnak többet szóba állni veled - az 
ilyen ugrás mindig tartalmaz ilyesfajta kockázatot.

    </way>
    <outcome>

Új értelmet lelsz életedben, amely élesen eltér a 
régitől. Az élet új területeit fedezed fel, és talán 
olyan barátokra is lelsz, akik értékesebbek lesznek 
számodra a régieknél. Ugorj, és sikerülni fog!


    </outcome>
  </card>
  <card>
    <number>75</number>
    <summary>
Püthia

Jelölés: Nyilas/Halak, Jupiter/Neptunusz

intuíció, a jósda papnője, a jövendőmondó, az 
asztrológia (a horoszkóp értelmezése)

    </summary>
    <general>
A kép egy templombelsőt ábrázol. A szent tűz és a 
gőzök, melyek felszállnak, illetve a lila színtónusok 
misztikus hangulatot kölcsönöznek a képnek. Püthia, a 
delphoi jósda papnője a bódító gőzök fölé hajol 
és transzba esik. "Sugalmazásai" jelentik a válaszait a 
hívők egyes kérdéseire, s ezek csak bizonyos napokon 
tudhatók meg tőle. Mivel nem egészen kivehetően 
beszél, mindig jelen kell lennie egy papnak, aki 
közvetíti és lefordítja az üzeneteket.

    </general>
    <problem>

Olyan konkrét tanácsba vagy jóslatba kapaszkodsz, amit 
valaha valakitől kaptál. Most ennek csapdájában vagy. 
Saját intuíciód forrása kiapadt, mert lelked vizeit egy 
idegen folyómederbe terelted. Így sohasem fogod 
megfejteni a rejtvényt. Minden ismeretlen (látszólagos) 
válasz új kérdéseket indít el benned, amelyek azután 
megint összezavarnak. Elveszel egy csalfa világban, amely 
spirituális képességekkel henceg előtted, és amely 
éppannyira eltávolít tőle, mint ahogyan te távolodsz 
fokozatosan saját igazságodtól.

    </problem>
    <way>

Valahol utad során fogsz kapni egy - kezdetben talán 
érthetetlennek tűnő - jelet. A komoly megfontolás, 
melyre szükséged van ahhoz, hogy megfejtsd a rejtvényt, 
elvezet majd (szinte észrevétlenül) a valódi 
spirituális éberséghez. Ez hasznos lépés lehet a 
jövőben lelked számára. Problémáid megoldását már 
nem a külvilágban keresed, hanem megtanulsz megbízni 
intuícióidban, vagyis belső papnődben.

    </way>
    <outcome>

Létezik egy ősi ezoterikus figyelmeztetés, amely így 
hangzik: "Megkérdezted, mit jelent - pedig jelentését 
nem lehet elmondani!" Nem lehet kifejezni szavakkal, de te 
már tudod - képeken keresztül. Megtanulsz megbízni 
intuícióidban, éppúgy ráhagyatkozni, mint ahogyan most 
intellektusodra hagyatkozol. Az intuíció a megértés 
másik, női oldala. Csak akkor válunk tökéletes 
teremtményekké, ha megtanultunk átmenni a "bölcstől a 
szenthez" vezető hídon.


    </outcome>
  </card>
  <card>
    <number>76</number>
    <summary>
Rabság
Jelölés: Bak/Vízöntő, Szaturnusz/Uránusz

túlnyomás, elhajított kő, túlfeszítés, küszöbön 
álló robbanás, elnyomás

    </summary>
    <general>
A BOLOND, aki olyan szívesen lenne szabad, itt rácsok 
mögött ül, és szomorúan tekint ki. Még fejdísze is 
bánatosan lefelé konyul. Hiábavalóan rázza börtöne 
rácsait. Az épület szerkezetén itt-ott már látszanak 
azok a repedések, melyek kétségbeesett szabadulási 
kísérletének nyomai.

    </general>
    <problem>

Az a problémád, hogy mélyen legbelül fogoly vagy, és 
az a feszültség, amit ez a helyzet okoz, csak tovább 
növekszik. Minél jobban rázod börtönöd rácsait és 
minél inkább szabadulni akarsz, annál nagyobb lesz 
benned a nyomás. Bár gyakran úgy néz ki, hogy mások 
felelősek ezért az elnyomásért (szó szerint értsd itt 
ezt), a valóságban ők csak egy magasabb hatalom 
segédeszközei. Nem tudsz mást tenni, mint hogy elengeded 
a rácsokat.

    </problem>
    <way>

Utad során el kell fogadnod, hogy lehetetlen választanod 
felelősség és szabadság között. Törődj bele abba a 
gondolatba, hogy mindkettő fontos szerepet játszik az 
életedben, és ne a külvilágban, hanem magadban találj 
rá igazi értelmükre.

    </way>
    <outcome>

Már láthatod - te vagy az elhajított kő. Csak akkor 
leszel a pályádon szabad, miután megismered 
röppályádat - amelynek egyértelmű az útvonala, és 
amin már nem tudsz változtatni.


    </outcome>
  </card>
  <card>
    <number>77</number>
    <summary>
A Végzet

Jelölés: Bak/Halak, Szaturnusz/Neptunusz

megbékélés a sorssal, bölcsesség, megkeseredés, 
tehetetlenség a sorssal szemben, felmelegedés

    </summary>
    <general>
A képen egy idős bölcs asszony látható, aki régies 
eszközökkel fonalat sodor. A három Moira egyikét 
szimbolizálja, a sors istennőit, akik megsodorják, 
lemérik és elosztják az emberek sorsfonalát. Az, aki 
képes egyetértésben élni sorsával, és aki megbízik a 
Moirákban, az éppolyan bölccsé válik, mint ők. Lelke 
keménysége feloldódik, gátjai (Szaturnusz) olvadni 
kezdenek az élet erejével szemben (Neptunusz). Ezt a 
folyamatot ábrázolja képünk is, amelyen olvad a hó, 
hamarosan kezdődik a tavasz, és az új élet a 
hóvirágok alakjában már meg is jelent.

    </general>
    <problem>

Hadilábon állsz a sorsoddal. Világossá kell tenned 
saját magad számára, hogy olyan útra tévedtél, amely 
élettelenné és keménnyé tesz. E pillanatban olyan 
ellenséges vagy, hogy senki sem találja meg a hozzád 
vezető utat. Süketnek tetteted magad a Moirákkal 
szemben, és nem akarod tudomásul venni, hogy a sors 
minden egyes új epizódját te szülöd, és az még 
véletlenül sem egy "gonosz" hatalom véletlen vagy 
akarattal létrehozott terméke.

    </problem>
    <way>

Egy belső döntés előtt állsz, amely nagy vívódást 
okoz benned. Két út létezik, amelyen megközelítheted 
problémádat: az egyik az életkörülményeiddel való 
kibéküléshez, tehát az elfogadáshoz vezet, a másik 
pedig elutasításhoz és megkeményedéshez. Lehet, hogy 
elszalasztod a lehetőségét annak, hogy megbocsáss 
(magadnak, másoknak vagy a sorsodnak). Két erő küzd 
lelkedért: a bölcsesség és a keserűség.

    </way>
    <outcome>

Magad is Moirává változtál. Jóindulatú és értő 
emberként nézel körül a világban, együttérzéssel 
és irgalommal eltelve azok iránt, akik kérlelhetetlen 
harcot vívnak saját sorsuk ellen. Bölcsességed most 
példaképükké válhat, mikor nehéz óráikra 
emlékeznek.


    </outcome>
  </card>
  <card>
    <number>78</number>
    <summary>
A Grál Kérdése

Jelölés: Vízöntő/Halak, Uránusz/Neptunusz

az üdvözülés keresése, örök keresés, elveszett 
tudás, objektív tudattalan, az archetípus mélységei, 
eredendő ok, isten keresése

    </summary>
    <general>
A kártyán egy templomablak látható, melynek közepében 
egy ragyogó kehely látszik. Az ablak sok száz részből 
áll, melyeket egy bizonyos mintának megfelelően raktak 
össze. Egy asszony, aki megsokszorozódott 
személyiségzavarban szenvedett (MPD), mondta egyszer: 
olyan ez a betegség, mint egy kirakós játék, amit 
össze kell raknod, hogy kijöjjön a minta, de a képet 
ábrázoló eredetit elvesztetted. A kérdezés arra 
szolgál, hogy a templomablak egyes részeit helyes 
sorrendben újra össze tudd rakni. De soha nem tudod, hogy 
milyen lesz a kép, csak ha már sikerült kirakni.

    </general>
    <problem>

Nem a megfelelő kérdést hajszolod, és ezért gyakran 
orra buksz. A szubjektivitás színpompás fényébe 
nézel, a kérdezés által egészen meghatározott - és 
kellemes - választ akarsz kierőszakolni. Így csakis 
félrevezetheted magad, mivel kérdéseddel magadat vezeted 
orrodnál fogva. Tisztázd magadban, hogy olyan kérdést 
kell találnod, amelyik már nem téged helyez 
középpontba. Az, hogy orra buktál, csakis ezért volt 
szükséges.

    </problem>
    <way>

Utadon át kell állítanod a fények erősségét. Nem a 
szubjektivitás a problémád, hanem az objektivitás, 
vagyis végső soron a Paradicsomból való kiűzetés. 
Vedd a bátorságot magadnak, és ne is akarj válaszolni 
többé a kérdésre, csak tedd fel még intenzívebben. Ez 
majd mindig segít talpra állnod, ha orra buksz.

    </way>
    <outcome>

Tudod, hogy olyan helyre érkeztél, ahol már nincsenek 
válaszok, és ahol ellazulhatsz. Fentről vezetnek: bízol 
az (objektív) magasabb hatalmakban, és újra megtanulod 
(egyéves gyermekként már megtanultad), hogy néha el is 
kell esni, ha meg akarsz tanulni járni.


    </outcome>
  </card>
</SymSolonCardDescription>
